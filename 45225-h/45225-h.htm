 <!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=UTF-8" />
 <title>
  Storia della decadenza e rovina dell'impero romano, v. 11, di Edoardo Gibbon
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2;}
.blockquote {margin: 1em 10% 2em 10%; font-size: 105%;}
.center {text-align: center; text-indent: 0;}
.break-before {page-break-before: always;}

div.titlepage {text-align: center; margin: 2em 5%; padding-bottom: 2em; page-break-before: always; page-break-after: always;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2 {text-align: center; font-style: normal;
font-weight: normal; line-height: 1.5;}
h1 {font-size: 200%; margin-top: 2em; margin-bottom: 2em;}
h2 {font-size: 140%; margin-top: 1em; margin-bottom: 1em;}

hr {width: 70%; margin-top: 1em; margin-right: 15%; margin-bottom: 1em; margin-left: 15%;}
hr.tiny {width: 10%; margin-left: 45%; margin-right: 45%;}

a.tag {vertical-align: .3em; font-size: .8em; font-style: normal;
  font-weight: normal; text-decoration: none; padding-left: .1em;
  line-height: 0em;}
div.footnotes {page-break-before: always; font-size: 90%; padding-top: 3em;}
.footnotes h2 {margin-bottom: 2em; font-size: 115%;}
.footnotes p {padding: 0 1em;}
.footnotes a {text-decoration: none;}

.sidenote {position: absolute; right: 92%; clear: right; font-size: 80%; margin-left: .5em;}

.pagenum  {position: absolute; right: 5%; font-style: normal;
  font-weight: normal; font-size: 65%; text-align: right; color: #999999;
  background-color: #ffffff; clear: left;}

.pad4 {margin-top: 4em;}
.pad2 {margin-top: 2em;}

.dots {letter-spacing: .5em;}

.x-small {font-size: 70%;}
.small {font-size: 85%;}
.large {font-size: 115%;}
.x-large {font-size: 130%;}
.xx-large {font-size: 150%;}
.g {letter-spacing: .2em;}
.scp {font-size: 75%; font-style: normal;}

table {margin: auto;}

.indice {width: 80%; line-height: 1em; margin-top: 2em;}
.indice th {text-align: center;}
.indice td {text-align: left; margin-left: 1em; text-indent: -1em; padding-left: 1em;}
.indice td.anno {text-align: right; vertical-align: top; white-space: nowrap; padding-right: .5em;}
.indice td.cap {text-align: center; padding-right: 1em;}
.indice td.pag {text-align: right; vertical-align: bottom; white-space: nowrap; padding-left: .5em;}

.specchio {width: 90%; margin: 2em 5%; line-height: 1em;}
.specchio th {text-align: center; padding-left: .25em; padding-right: .25em; border-left: solid thin black; border-bottom: solid thin black; font-size: 95%;}
.specchio td {padding: .3em;}
.specchio td.bl {border-left: solid thin black; border-bottom: solid thin black; padding: .3em;}
.specchio td.bb {border-bottom: solid thin black;}

.tnote {background-color: #F5F5DC; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%;}
.tnote p {padding: 0 1em;}
.covernote {visibility: hidden; display: none;}
@media handheld {
  .covernote {visibility: visible; display: block;}
}

.poem {text-align: left; font-size: 95%; margin: .5em 10%;}
.poem p {margin: 0; padding-left: 3em; text-indent: -3em;}
.poem p.i6 {text-indent: 10em;}
    </style>

  </head>
<body>

<div class="titlepage">
<h1>
STORIA<br />
<span class="x-small">DELLA DECADENZA E ROVINA</span><br />
<span class="small">DELL'IMPERO ROMANO</span>
</h1>

<p>
DI
</p>

<p class="x-large">
EDOARDO GIBBON
</p>

<p class="pad2">
TRADUZIONE DALL'INGLESE
</p>

<hr class="pad4 tiny" />
<p class="large">
VOLUME UNDECIMO
</p>

<hr class="tiny" />

<p class="pad4">
MILANO<br />

<span class="small g">PER NICOLÒ BETTONI</span><br />

<span class="x-small">M.DCCC.XXIII</span>
</p>
</div>

<div class="somm">
<hr />
<p class="center x-large"><a href="#indice" id="indfront">INDICE</a></p>
<hr />
</div>

<div class="chapter">
<p>
<span class="pagenum"><a id="Page_5"></a>[5]</span>
</p>

<p class="center">
<span class="xx-large g">STORIA</span><br /><br />
DELLA DECADENZA E ROVINA<br /><br />
<span class="x-large">DELL'IMPERO ROMANO</span>
</p>

<hr class="tiny" />

<h2 class="pad2">
CAPITOLO LIV.
</h2>

<div class="blockquote">
<p>
<i>Origine, e dottrina dei Paoliziani. Persecuzioni che
soffersero dagli imperatori greci. Loro ribellione in
Armenia ec. Migrazione nella Tracia. Dottrina
de' medesimi propagata in Occidente. Germi, caratteri
e conseguenza della Riforma.</i>
</p>
</div>

<p>
Il Cristianesimo avea presa l'indole delle nazioni
presso le quali a mano a mano allignò. I nativi
della Sorìa e dell'Egitto all'indolenza di una divozione
contemplativa si abbandonavano: Roma cristiana
volea tuttavia governar l'Universo; mentre,
discussioni di teologia metafisica, occupavano lo spirito
e la loquacità de' popoli della Grecia. In vece
di adorar silenziosi gl'incomprensibili misteri della
Trinità, o della Incarnazione, si diedero ad agitare
con calore sottili controversie che dilatarono la loro
<span class="pagenum"><a id="Page_6"></a>[6]</span>
Fede, a scapito forse della carità, e della ragione<a class="tag" id="tag1" href="#note1">[1]</a>.
Incominciando dai giorni del Concilio di Nicea, e
venendo sino alla fine del settimo secolo, le guerre
spirituali turbarono la pace e l'unità della Chiesa;
e tanto operarono sulla decadenza, e la rovina dell'Impero
che tale circostanza mi ha anche troppo
spesso costretto a tener dietro ai Concilj, ad esaminare
i simboli, ad enumerare le Sette di questo
burrascoso periodo degli ecclesiastici Annali. Dopo lo
incominciamento dell'ottavo secolo, e fino agli ultimi
giorni dell'Impero di Costantinopoli, il rumore
delle controversie si fece udir più di rado. Sazia
era la curiosità, stanco lo zelo, e i decreti di sei
Concilj aveano immutabilmente determinati gli articoli
del Simbolo cattolico. Lo spirito della disputa,
comunque frivolo e pernicioso esser si possa, abbisogna
almeno di una certa energia, e tiene operose
alcune facoltà intellettuali; ma i Greci avviliti si
contentavano, in que' giorni, di digiunare, di orare,
e di obbedir ciecamente al loro Patriarca, e al loro
clero. La Vergine, e i Santi, le reliquie e le immagini,
i miracoli e le visioni, divennero il solo argomento
delle prediche de' frati e della divozione del
popolo; e sotto nome di popolo possiamo qui senza
<span class="pagenum"><a id="Page_7"></a>[7]</span>
ingiustizia comprendere le classi primarie della società.
Gl'Imperatori della Isaurica dinastia che si
accinsero a scotere da questo letargo i loro sudditi,
scelsero cattivo istante, e temperamenti aspri anzi
che no; e se anche la ragione fece in quel tempo
alcuni proseliti<a class="tag" id="tag2" href="#note2">[2]</a>, molto maggior numero l'interesse,
o il timore ne soggiogò: ma l'Oriente difese,
o sospirò le sue Immagini un'altra volta, e la loro
restaurazione, qual festa trionfale, dell'Ortodossia fu
celebrata: in tai giorni di sommessione passiva e uniforme,
i Capi della Chiesa si trovarono sciolti dalle
molestie, o vogliam dire, privi dei diletti della superstizione.
Spariti erano i Pagani; nel silenzio e
nella oscurità giaceansi gli Ebrei: le dispute coi
Latini, divenute meno frequenti, si riduceano a lontane
ostilità contra un nazionale nemico, intanto
che le Sette dell'Egitto, e della Sorìa godevano i
vantaggi della tolleranza all'ombra dell'arabo califfato<a class="tag" id="tag3" href="#note3">[3]</a>.
Verso la metà del settimo secolo, la tirannide
spirituale elesse a vittime i Paoliziani<a class="tag" id="tag4" href="#note4">[4]</a>, la
<span class="pagenum"><a id="Page_8"></a>[8]</span>
dottrina de' quali è un ramo di Manicheismo; e
ridotta a stremo la loro pazienza, e spinti alla disperazione
che li fece ribelli, si sparsero nell'Occidente,
ove per ogni banda i germi della Riforma
diffusero. Siami permesso, attesa l'importanza di
tali avvenimenti, l'entrare in alcune particolarità
sulle dottrine e la storia de' Paoliziani<a class="tag" id="tag5" href="#note5">[5]</a>; e poichè
questi non sono in istato più di difendersi, mi sia
parimente lecito, per servire alla imparzialità, e alla
buona fede, il mettere in aperto tutto il bene, l'attenuare
il male che gli avversarj loro ne dissero.
</p>

<p>
I Gnostici che turbata aveano l'infanzia del Cristianesimo,
soggiacquero finalmente al peso della potenza
e della autorità della Chiesa. Lungi dal pareggiare,
o superare i cattolici in ricchezze, sapere,
e numero, i deboli partigiani che conservava ancor
questa Setta, scacciati dalle Capitali dell'Oriente, e
<span class="pagenum"><a id="Page_9"></a>[9]</span>
dell'Occidente, confinati vennero ne' villaggi e per
mezzo ai monti situati presso l'Eufrate. Il quinto secolo
ne offre alcune vestigia di Marcioniti<a class="tag" id="tag6" href="#note6">[6]</a>, ma
tutti i settarj furono compresi per ultimo sotto la
sola denominazione di Manichei; eretici che essendosi
attentati a voler conciliare le dottrine di Zoroastro,
e di Cristo, da entrambe le Religioni una
persecuzione del pari accanita patirono. Durante il
regno del pronipote di Eraclio, ne' dintorni di Samosato,
più celebre per essere stata patria di Luciano,
che per l'onore di aver dato il suo nome ad un
regno della Sorìa, apparve un riformatore, che i suoi
discepoli, i Paoliziani, considerarono bentosto qual
missionario eletto dal cielo per annunziare la verità,
e degno della confidenza degli uomini. Cotesto riformatore,
di nome Costantino, avea ricettato nella
sua modesta abitazione di Mananali un diacono che
ritornava dalla Sorìa, ov'era stato prigioniero; e ne
ebbe in dono il Nuovo Testamento, dono tanto più
da apprezzarsi che riguardi prudenziali del clero
greco, e forse anche de' gnostici Sacerdoti, già nascondeano
con grande cura agli occhi de' volgari questi
volumi<a class="tag" id="tag7" href="#note7">[7]</a>. A tale lettura si limitarono gli studj
di Costantino che ne fece regola di sua credenza;
<span class="pagenum"><a id="Page_10"></a>[10]</span>
e gli stessi Cattolici, comunque impugnino le interpretazioni
da esso date alle sacre carte, non gli negano
di avere citati i testi nella loro purezza ed
autenticità. Ma le cose, alle quali in siffatto studio
volse l'animo più intensamente, furono gli scritti, e
gli atti della vita di S. Paolo. I nemici della setta
de' Paoliziani fondata dal ridetto Costantino, fanno
derivare il nome della medesima, da qualcuno degli
oscuri uomini che la predicarono; ma ho per fermo
che tal nome i Paoliziani assumessero, come gloriosa
testimonianza della loro divozione all'Appostolo dei
Gentili. Costantino e i suoi alunni rappresentavano,
diceano essi, Tito, Timoteo, Silvano, Tichico, primi
discepoli di S. Paolo, e imposero alle Congregazioni
che nell'Armenia, e nella Cappadocia instituirono, i
nomi delle chiese edificate dagli Appostoli; innocente
allusione che riaccese la ricordanza e l'esempio
delle prime età della Chiesa. Questo fedele discepolo
di S. Paolo, così nelle Epistole di esso come nell'Evangelio,
si fe' a rintracciare il Simbolo de' primi
cristiani; e qualunque sia stato il frutto di tali indagini,
ogni protestante applaudirà, se non altro, alla
intenzione che le suggerì. Ma se il testo delle Scritture
seguìto dai Paoliziani avea il pregio di essere
puro, altrettanto intero non potea dirsi. I lor primi
dottori non ammettevano le due Epistole di S. Pietro,
riguardandolo come l'appostolo della Circoncisione<a class="tag" id="tag8" href="#note8">[8]</a>,
e accusandolo di avere difesa contra il loro
<span class="pagenum"><a id="Page_11"></a>[11]</span>
appostolo favorito l'osservanza della legge mosaica.<a class="tag" id="tag9" href="#note9">[9]</a>
Pari ai Gnostici disprezzavano tutti i libri dell'Antico
Testamento, senza por mente che quelli di Mosè
e de' Profeti erano stati consacrati dai decreti
della Chiesa cattolica. Con non minore ardimento,
e senza dubbio, con maggior ragione, Costantino, il
nuovo Silvano, rigettava quelle visioni cui pubblicarono
in sì pomposi, ed enormi volumi le Sette
orientali; que' favolosi componimenti<a class="tag" id="tag10" href="#note10">[10]</a> de' Patriarchi
ebrei, e de' saggi dell'oriente, quegli Evangelj,
quelle epistole, e quegli atti supposti, sotto de' quali
nel primo secolo della chiesa, il codice ortodosso
andava sepolto; nè facea grazia alla teologia di Manete,
nè alle eresie che a questa si riferivano, nè
alle trenta classi di Eoni, dalla fertile immaginazione
di Valentino creati. I Paoliziani riprovavano con
<span class="pagenum"><a id="Page_12"></a>[12]</span>
tutta sincerità la memoria, e le opinioni de' Manichei:
onde doleansi della ingiustizia de' loro avversarj,
nell'attribuire una sì lodevole denominazione ai
discepoli di S. Paolo, e di Gesù Cristo.
</p>

<p>
I Capi de' Paoliziani rompendo molte anella della
catena ecclesiastica, si erano fatti più liberi col
ridurre a meno il numero de' padroni che la profana
ragione alla voce de' misteri e de' miracoli
sottomettevano. La setta de' Gnostici era nata prima
che si professasse pubblicamente il culto cattolico,
e, oltre al silenzio di S. Paolo, e degli Evangelisti,
la consuetudine e l'odio preservarono i Paoliziani
dalle innovazioni, che, a poco a poco, nella disciplina,
e nella dottrina della Chiesa allignarono<a class="tag" id="tag11" href="#note11">[11]</a>.
<span class="pagenum"><a id="Page_13"></a>[13]</span>
Essi pensavano veder sotto forma verace quegli oggetti,
che, in lor sentenza, la sola superstizione
aveva disfigurati. In una immagine che diceasi scesa
dal cielo, essi non iscorgeano se non se il lavoro
di un uomo, il cui solo ingegno potea dar
valore al legno, o alla tela che egli avea posta
in opera; nelle reliquie miracolose, ossa e ceneri
inanimate, prive di virtù, e forse non mai appartenute
alla persona cui venivano attribuite; la vera
croce, l'albero della vita, non era, ad avviso loro,
che un pezzo, o sano, o guasto, di legno; il corpo,
e il sangue di Gesù Cristo, un minuzzolo di pane,
<span class="pagenum"><a id="Page_14"></a>[14]</span>
e una tazza di vino<a class="tag" id="tag12" href="#note12">[12]</a>, dono della natura, e simbolo
della Grazia. Essi toglievano alla madre di Dio
i suoi celesti onori, la sua immacolata verginità<a class="tag" id="tag13" href="#note13">[13]</a>,
nè davano ai Santi, o agli angeli l'incarico di farsi
mediatori per essi nel cielo, o di soccorrerli sulla
Terra. Nella amministrazione de' Sacramenti voleano
aboliti gli oggetti visibili di culto, e le parole del
Vangelo, secondo essi, non additavano che il battesimo
e la comunione de' fedeli. Liberissimi nell'interpretare
le scritture, ogni qualvolta il significato
<span class="pagenum"><a id="Page_15"></a>[15]</span>
letterale impacciavali, si rifuggivano ne' labirinti delle
figure e dell'allegoria. Molta cura dimostrarono di
infrangere i vincoli posti fra l'Antico, e il Nuovo
Testamento<a class="tag" id="tag14" href="#note14">[14]</a>, e riguardando il secondo come la
raccolta degli oracoli di Dio, abborrivano il primo,
divulgandolo invenzion favolosa ed assurda degli
uomini, o dei demonj. Non può recarne maraviglia
che essi scorgessero nel Vangelo, il mistero ortodosso
della Trinità; ma invece di confessare la natura
umana, e i patimenti reali di Gesù Cristo, la costoro
immaginazione si dilettava creargli un corpo celeste
che si fosse fatto strada per quel della Vergine,
siccome l'acqua attraversa un condotto. Un fantoccio
sostituito al Redentore sopra una croce, giusta l'opinione
di questi settarj, mandò a vuoto il furor degli
Ebrei. Un simbolo di tal natura non conveniva nè
meno allo spirito ne' tempi d'allora<a class="tag" id="tag15" href="#note15">[15]</a>, e que' medesimi
fra i Cristiani che lamentavano non essere le dottrine
religiose ristrette al mite giogo imposto da
Gesù Cristo e da' suoi Appostoli, giustamente si offesero
che i Paoliziani osassero violare l'unità di
Dio, primo articolo della Religion naturale e della
Religion rivelata. Perchè comunque i Paoliziani credessero
<span class="pagenum"><a id="Page_16"></a>[16]</span>
con fiducia e speranza il Padre, il Cristo,
l'anima umana e il mondo invisibile, supponeano
ad un tempo l'eternità della materia, sostanza ostinata
e ribelle, origine di un secondo Principio, di
un ente operante, creatore del mondo visibile, e
che userà della sua possanza temporale, fino alla
consumazione definitiva della morte e del peccato<a class="tag" id="tag16" href="#note16">[16]</a>.
L'esistenza del mal morale, e del male
fisico, avea introdotti questi due principj nella filosofia,
e nelle religioni antiche dell'Oriente, d'onde
una tale dottrina fra le varie Sette de' Gnostici s'era
diffusa. Vennero intorno ad Arimane ideate tante
opinioni diverse, quante gradazioni è lecito il fantasticare,
fra la natura di un dio rivale dell'altro,
e quella di un demonio subordinato; fra l'indole di
un ente vinto dalla passione, o dalla fragilità, e
quella di un ente per propria essenza malvagio; ma
a malgrado d'ogni umano sforzo, la bontà e la potenza
di Ormuzd, trovavansi alla contraria estremità
della linea, e quanto avvicinavasi all'uno de' due
enti, dovea scostarsi dall'altro nelle proporzioni medesime<a class="tag" id="tag17" href="#note17">[17]</a>.
</p>

<p>
<span class="pagenum"><a id="Page_17"></a>[17]</span>
Le fatiche appostoliche<a class="tag" id="tag18" href="#note18">[18]</a> di Costantino Silvano
gli moltiplicarono ben tosto i discepoli, segreto compenso
alla sua spirituale ambizione. Sotto lo stendardo
di lui si raccolsero gli avanzi delle Sette gnostiche,
e principalmente i Manichei dell'Armenia.
Convertì, o sedusse co' suoi argomenti molti Cattolici,
e predicò con buon successo nelle contrade del
Ponto<a class="tag" id="tag19" href="#note19">[19]</a> e della Cappadocia, da lungo tempo imbevutesi
della religione di Zoroastro. I dottori Paoliziani,
paghi di un soprannome tratto dalle Scritture,
e del titolo modesto di compagni di pellegrinaggio,
distinti per austerità di costumi, per zelo o sapere,
ed anche per la fama che godevano di avere ricevuti
i doni dello Spirito Santo, ma incapaci di desiderare
e di ottenere le ricchezze e gli onori dei prelati
ortodossi, ne censuravano amaramente le anticristiane
vanità, riprovando persino la denominazione
di anziani, o di sacerdoti, come istituzione della Sinagoga.
La nuova Setta si dilatò grandemente nelle
province dell'Asia Minore, situate al levante dell'Eufrate.
Sei principali Congregazioni della medesima
<span class="pagenum"><a id="Page_18"></a>[18]</span>
rappresentavano le chiese alle quali S. Paolo
indiritte avea le sue epistole. Silvano pose la sua
dimora nei dintorni di Colonia<a class="tag" id="tag20" href="#note20">[20]</a>, in quella parte del
Ponto che rendettero parimente famosa gli altari di
Bellona<a class="tag" id="tag21" href="#note21">[21]</a> e i miracoli di S. Gregorio<a class="tag" id="tag22" href="#note22">[22]</a><a class="tag" id="tag23" href="#note23">[23]</a>. Qui
venne fuggendo il governo tollerante degli Arabi e
qui, dopo ventisette anni di predicazione, perì vittima
della persecuzione de' Romani. Que' devoti imperatori,
che di rado aveano proscritte le vite d'altri
<span class="pagenum"><a id="Page_19"></a>[19]</span>
eretici meno odiosi di questi, condannarono senza
misericordia la dottrina, gli scritti e le persone dei
Montanisti e de' Manichei. Consegnati alle fiamme i
lor libri, chiunque osò conservarne o professare le
opinioni che vi si racchiudevano, a ignominiosa morte
fu condannato<a class="tag" id="tag24" href="#note24">[24]</a>. Simeone, inviato dall'Imperator
greco a Colonia, vi si mostrò armato del poter delle
leggi e della forza militare, per atterrare il Pastore,
e ricondurre, se possibile era, lo smarrito gregge
in seno della Chiesa. Con atto di raffinata crudeltà,
dopo aver fatto collocare l'infelice Silvano a capo
de' suoi schierati discepoli, comandò a questi di meritarsi
il perdono, e di dar prove di pentimento,
col trucidare il loro padre spirituale. Non sapendo
eglino risolversi a tanta empietà cadeano i sassi dalle
lor mani, nè in tutta quella banda vi fu che un solo
carnefice, o secondo il dire de' fanatici, un nuovo
David che rovesciò il gigante dell'eresia. Questo apostata
nomavasi Giusto, il quale ingannò una seconda
volta, e tradì i suoi malaccorti fratelli. L'inviato dell'Imperatore
diè a divedere nella propria persona
una nuova conformità cogli atti di S. Paolo: simile
all'Appostolo abbracciò la dottrina della quale chiarito
erasi persecutore, e, rassegnate dignità e ricchezze,
acquistò nella setta de' Paoliziani la gloria di un
<span class="pagenum"><a id="Page_20"></a>[20]</span>
missionario e di un martire. Generalmente però, i
ridetti Settarj non correvano in traccia della corona
del martirio<a class="tag" id="tag25" href="#note25">[25]</a>: ma durante un secolo e mezzo di
patimenti, soffersero con rassegnazione tutto quanto
lo zelo de' lor persecutori seppe immaginare contr'essi;
nè gli sforzi della costanza pervennero ad
estirpare i germi, difficilissimi entrambi ad essere spenti,
i germi del fanatismo, e quelli della ragione. E
predicanti, e congregazioni, uscirono per più riprese
dal sangue, e dalle ceneri delle prime vittime. Pure
in mezzo alle ostilità esterne cui soggiacevano i Paoliziani,
trovarono il tempo per abbandonarsi a querele
domestiche. Predicarono, disputarono, soffersero;
e sin gli storici del Cattolicismo son costretti a far
testimonianza sulle virtù, certamente apparenti, che
in un intervallo di trentatre anni Sergio diè a divedere<a class="tag" id="tag26" href="#note26">[26]</a>.
Un pretesto di religione spronò la crudeltà
ingenita di Giustiniano, trattosi nella vana speranza
di estinguere con una sola persecuzione il nome e
la memoria dei Paoliziani. La semplicità della Fede
che professavano i principi Iconoclasti, e la loro avversione
<span class="pagenum"><a id="Page_21"></a>[21]</span>
alle superstizioni popolari, avrebbero potuto
per vero dire renderli più indulgenti sugli errori
di alcune dottrine: ma divenuti più indulgenti alle calunnie
de' Monaci<a class="tag" id="tag27" href="#note27">[27]</a> si fecero i tiranni de' Manichei, per
tema di venire accusati lor complici. È questa la
taccia da cui fu invilita la clemenza di Niceforo nel mitigare
a favor de' suddetti eretici il rigore delle leggi
penali; nè l'indole conosciuta di questo principe,
permette attribuirgli un motivo più generoso.
Ardentissimi nel perseguire i Paoliziani mostraronsi
e il debole Michele I, e il severo Leone l'Armeno;
ma si meritò palma di divozion sanguinaria l'imperatrice
Teodora, quella medesima che restituì alle
Chiese d'Oriente le Immagini. I suoi messi trascorreano
furibondi le città e le montagne dell'Asia Minore,
e al dir persin di coloro che adularono questa
femmina, durante un brevissimo regno, centomila
Paoliziani perirono, quali sotto la mannaia del carnefice,
quali strozzati, quali arsi vivi. Forse i delitti
e i pregi di questa Sovrana, vennero esagerati del
pari; e se il calcolo fosse esatto, vi sarebbe luogo a
presumere che molti, unicamente Iconoclasti, segnalati
con più odioso nome, fossero stati avvolti nel
crudele bando, o che altri de' medesimi, scacciati
<span class="pagenum"><a id="Page_22"></a>[22]</span>
dalla Chiesa, avessero contro lor voglia cercato un
asilo nel seno dell'eresia.
</p>

<p>
<span class="sidenote">A. D. 845-880</span>
</p>

<p>
I Settarj di una Religione perseguitata da lungo
tempo, se giungono a ribellarsi, sono i più tremendi,
e i più pericolosi di tutti i ribelli. Animati da una
causa che riguardano come sacra, non danno luogo
nè a timor nè a rimorso; il sentimento di una creduta
giustizia, indurisce i lor cuori sin contro i moti
dell'umanità; pronti a vendicare sui figli de' loro
tiranni le ingiurie che i loro padri soffersero. Tali
abbiam veduti gli Hussiti della Boemia, e i Calvinisti
della Francia, e tali furono nel nono secolo i
Paoliziani dell'Armenia, e delle vicine province<a class="tag" id="tag28" href="#note28">[28]</a>.
L'uccisione di un Governatore e d'un vescovo, iti fra
quelle genti con ordine di convertire o sterminare
i ribelli, fu il primo segno della sommossa, e i più
interni gioghi del monte Argeo alla libertà e all'odio
de' ribellanti offersero asilo. Incendio più vasto e
fatale accesero la persecuzione di Teodora, e la diffalta
di Carbeas, valoroso Paoliziano che comandava
le guardie del general d'Oriente. Il padre di questo
Carbeas era stato impalato per ordine degl'inquisitori
cattolici: onde la religione, o almen la natura,
sembravano autorizzarlo a fuggir lunge da' suoi persecutori,
e a voler farne vendetta. Per non dissimili
motivi, cinquemila confratelli di Carbeas brandirono
l'armi abbiurando ogni spezie di sommissione verso
Roma, che chiamavano l'anticristiana; un emiro saracino
<span class="pagenum"><a id="Page_23"></a>[23]</span>
condusse lo stesso Carbeas dinanzi al Califfo,
e il Commendator de' credenti stese lo scettro proteggitore
all'implacabile nemico de' Greci; il quale
o costrusse, o affortificò nelle montagne situate fra
Sivas e Trebisonda, la città di Tefrica<a class="tag" id="tag29" href="#note29">[29]</a>, abitata
anche oggi giorno da un popolo feroce e sfrenato;
e le colline di que' dintorni, coperte vidersi di fuggiaschi
Paoliziani, che in allora si credettero lecito
il conciliare l'uso delle armi coi precetti dell'Evangelo.
Disastrata l'Asia per ben trent'anni dai flagelli
delle guerre esterna ed interna, i discepoli di S. Paolo,
si unirono nelle loro correrie a quelli di Maometto;
onde tanti pacifici Cristiani, tanti vecchi
padri che insieme alle giovinette loro figlie a crudele
cattività tratti si videro, dovettero darne fatale merito
alla intolleranza de' lor sovrani. Cresciuti a dismisura
e i mali, e la vergogna de' Cristiani greci,
il figlio di Teodora, il dissoluto Michele si trovò
alla necessità di marciare in persona contra i Paoliziani,
e sconfitto sotto le mura di Samosato, accadde
il vedere l'Imperator de' Romani fuggitivo dinanzi
a quegli eretici che la madre di esso al fuoco avea
condannati. Comunque i Saracini combattessero coi
Paoliziani, l'onore della vittoria fu aggiudicato a
Carbeas, nelle cui mani caddero parecchi generali
nemici, e più di cento tribuni; parte de' quali fece
liberi per avarizia, e un'altra parte, secondando il
<span class="pagenum"><a id="Page_24"></a>[24]</span>
suo fanatismo, a crudeli tormenti dannò. A Crisocario,
successore di Carbeas, il valore e l'ambizione un più
vasto campo di rapine e di vendette dischiusero<a class="tag" id="tag30" href="#note30">[30]</a>.
Non mai disgiunto dai suoi fedeli confederati i Musulmani,
penetrò nel centro dell'Asia, e rotte in più
occasioni le truppe poste alle frontiere, e le guardie
di palagio, rispose ai bandi di persecuzione promulgati
contro di lui, saccheggiando Nicea e Nicomedia,
Ancira ed Efeso; nè l'invocato Appostolo S. Giovanni
impedì che la città e il sepolcro del Signore<a class="tag" id="tag31" href="#note31">[31]</a> non
fossero profanati. Convertita ad uso di scuderia la
Cattedrale di Efeso, i Paoliziani fecero a prova coi
Saracini nel mostrare avversione e dileggio alle Immagini,
e alle reliquie. Non duole il vedere la ribellione
<span class="pagenum"><a id="Page_25"></a>[25]</span>
trionfante sul dispotismo<a class="tag" id="tag32" href="#note32">[32]</a> che disdegnò le
querele di un popolo oppresso. Basilio il Macedone
fu costretto ad implorare la pace, ad offrire riscatto
pei prigionieri, ad usare i termini della moderazione,
e della carità, nel pregar Crisocario a risparmiare i
Cristiani suoi confratelli, e contentarsi di un sontuoso
donativo in oro, argento, e drappi di seta. «Se l'Imperatore
brama la pace, rispose questo audace fanatico,
rinunzii all'Oriente, e sia pago di regnare in
pace sull'Occidente: se a ciò non si presta, verrà
balzato dal trono per la mano de' servi di Dio».
Contro sua voglia, Basilio sospese ogni negoziazione,
e accettata la disfida, condusse l'esercito nelle terre
de' Paoliziani mettendole a fuoco e sangue. E per
vero dire, finchè si stette nelle pianure, questi eretici
soggiacquero ai medesimi mali che aveano fatto
soffrire ai sudditi dell'Impero; ma quando l'Imperatore
non potè più dubitare della forza di Tefrica,
della moltitudine di que' Barbari, d'armi e d'ogni
genere di munizioni fornitissimi, rinunziò con dolore
ad una parte d'Impero, che non poteva più sostenere.
Di ritorno a Costantinopoli, col fondar chiese
e conventi, cercò assicurarsi la protezione di S. Michele
arcangelo, e del Profeta Elia; nè passava giorno
che ei non pregasse il cielo di vivere assai lungamente
per <i>trafiggere con tre freccie</i> il capo d'un
empio nemico. Fu esaudito anche al di là della
espettazione: perchè dopo una correria, incominciata
per vero con felici auspizj, Crisocario venne sorpreso
<span class="pagenum"><a id="Page_26"></a>[26]</span>
ed ucciso nella sua tenda, e il capo di lui fu portato
in trionfo a' piedi del trono. Ricevuto appena
un sì gradito donativo, Basilio chiese il suo arco, e
contro quella testa vibrò tre frecce, in mezzo agli
applausi de' cortigiani, che la costui vittoria esaltavano.
Con Crisocario si dileguò e perì la gloria dei
Paoliziani. Onde nella seconda spedizione che Basilio
mosse contra cotesti eretici, abbandonarono l'insuperabile
loro Fortezza di Tefrica<a class="tag" id="tag33" href="#note33">[33]</a>; alcuni di essi
implorando il perdono del vincitore, altri rifuggendosi
agli estremi confini dell'Oriente. La ridetta città
non fu d'allora in poi che un mucchio di rovine;
ma lo spirito d'independenza si resse per più d'un
secolo fra quelle montagne. I Settarj difesero la loro
religione e la lor libertà, spesse volte invasero le
romane frontiere, e si mantennero in lega co' nemici
dell'Impero, e dell'Evangelo.
</p>

<p>
Costantino, che i partigiani delle Immagini soprannomarono
Copronimo, condusse, verso la metà
dell'ottavo secolo, le sue soldatesche in Armenia; e
nella città di Melitene e di Teodosiopoli trovò molta
mano di Paoliziani, seguaci di una dottrina poco diversa
da quella ch'ei professava. Laonde rimane indeciso,
se per punirli, o per conceder loro un distintivo
d'imperiale favore, li trasportasse dalle rive
dell'Eufrate a Costantinopoli e nella Tracia, migrazione
che introdusse e diffuse la dottrina de' Paoliziani
<span class="pagenum"><a id="Page_27"></a>[27]</span>
in Europa<a class="tag" id="tag34" href="#note34">[34]</a>. Se quelli fra essi che si stanziarono
nella Metropoli non tardarono a confondersi
e mansuefarsi col rimanente degli abitanti, gli altri
si radicarono co' loro dogmi sui territorj della nuova
lor migrazione. I Paoliziani della Tracia, fattisi forti
contra le tempeste della persecuzione, apersero segreta
corrispondenza coi lor fratelli di Armenia, e
largheggiarono di soccorsi agli appostoli della Setta,
i quali si condussero, e non indarno, a tentar la
fede de' Bulgari, ancora mal salda<a class="tag" id="tag35" href="#note35">[35]</a>. Li crebbe di
forza e di numero una poderosa colonia che Giovanni
Zimiscè<a class="tag" id="tag36" href="#note36">[36]</a>, nel decimo secolo, dai colli Calibj alle
valli del monte Emo fe' trasmigrare; poichè il clero
d'Oriente che vedeva vani i suoi voti per una compiuta
distruzione de' Manichei, supplicava almeno
che costoro venissero allontanati. Il valoroso Zimiscè
tenendo in pregio questa popolazione, le cui armi
avea già sperimentate, comprese che non potea, senza
proprio danno, lasciarla confinante coi Saracini alla
medesima collegati, la che col farla cambiare in tale
guisa di patria, o gli sarebbe stata utile contro i
<span class="pagenum"><a id="Page_28"></a>[28]</span>
Barbari della Scizia, o questi Barbari finalmente l'avrebbero
annichilata. Ei procurò nullameno di temperare
l'asprezza d'un esiglio in terra lontana, concedendole
tolleranza di religiose opinioni. Le ridette
genti tenendo Filippopoli, la chiave della Tracia,
ridussero in lor soggezione i Cattolici di quel paese,
e coi migrati Giacobiti serbaronsi in lega. Occupata
inoltre una linea di villaggi e castella nella Macedonia
e nell'Epiro, trassero nella lor comunione, e
sotto le lor bandiere arrolarono una mano di Bulgari
ragguardevole. Fin tanto che le tenne in dovere
la forza, e vennero non pertanto trattate con moderazione,
le loro soldatesche negli eserciti dell'Impero
si segnalarono: onde i pussillanimi Greci parlarono
con maraviglia, e quasi in tuon di rimprovero
del coraggio di questi <i>cani</i>, sempre ardentissimi per
la guerra, e avidi d'umano sangue. Tal coraggio
medesimo li rendea talvolta ostinati e arroganti, facili
a lasciarsi condurre dal capriccio, o dal risentimento,
intanto che i loro privilegi venivano di frequente
infranti dalle pietose slealtà del clero e dell'imperiale
Governo. Fervendo la guerra coi Normanni,
duemila e cinquecento di questi Manichei,
abbandonate le bandiere di Alessio Comneno<a class="tag" id="tag37" href="#note37">[37]</a>, cercarono
di bel nuovo l'antica patria. Altamente sdegnatone
l'Imperatore, dissimulò finchè gli venisse il
destro della vendetta, poi chiamati ad amichevole
<span class="pagenum"><a id="Page_29"></a>[29]</span>
parlamento i Capi di questa popolazione, nè sceverando
i colpevoli dagli innocenti, la punì tutta quanta
con prigionie, confiscazione di beni e battesimo. Questo
principe, chiamato dalla devota sua figlia il tredicesimo
Appostolo, concepì durante un intervallo di
pace il pio divisamento di riconciliare i Manichei
colla Chiesa e collo Stato, e posti i campi del verno
a Filippopoli, trascorse giornate, e notti intere in
teologiche controversie. Per dar forza alle sue ragioni,
e vincere l'ostinatezza de' Settarj, compartì onori e
ricompense ai più chiari fra suoi proseliti, e quanto
ai convertiti di minore importanza assegnò ad essi
una nuova città che circondò di giardini, e alla quale
impose il proprio nome ornandola di privilegi;
e con questa leggiadria li privò della rilevante Fortezza
di Filippopoli. I recalcitranti poi vennero confinati
nelle carceri, o banditi, e se non perderono la vita,
il dovettero alla scaltrezza anzichè alla clemenza
d'un Imperatore che avea fatto arder vivo, rimpetto
al tempio di S. Sofia, un misero eretico, le cui parti
nessuno assumeva<a class="tag" id="tag38" href="#note38">[38]</a>. Ma non andò guari che l'orgogliosa
speranza di sradicare le opinioni pregiudicate
di un popolo, fu mandata a vuoto dall'invincibile
fanatismo de' Paoliziani, stanchi ben presto di
fingere, e all'obbedire restii. Poco dopo la partenza
e la morte di Alessio, abbracciarono nuovamente le
antiche leggi civili, e religiose. Nell'incominciare
del secolo decimoterzo, il loro papa e primate occupava
le frontiere della Bulgaria, della Croazia e
<span class="pagenum"><a id="Page_30"></a>[30]</span>
della Dalmazia, governando per via di vicarj le Congregazioni
che la Setta avea istituite nella Francia, e nella
Italia<a class="tag" id="tag39" href="#note39">[39]</a>. D'indi in poi non sarebbe difficile, a chi
vi ponesse attento studio, il seguire fino ai dì nostri
la catena non interrotta delle loro tradizioni. Verso
il finire dell'ultimo secolo, questa Setta o Colonia
abitava tuttavia le valli dell'Emo, vivendo quivi nella
ignoranza e nella povertà, e più spesso per parte
del Clero greco che dal governo turco soffrendo
tribolazioni. I Paoliziani de' giorni nostri hanno perduta
ogni ricordanza dell'antica origine e mentre
hanno introdotta nel loro culto l'adorazione della
Croce, trovasi questo contaminato da diversi sagrifizj
di sangue, l'uso de' quali fu portato ai medesimi
da alcuni prigionieri venuti dai deserti della Tartaria<a class="tag" id="tag40" href="#note40">[40]</a>.
</p>

<p>
In Occidente le voci de' primi predicatori manichei,
oltre all'essere mal ascoltate dai popoli, vennero
soffocate dai principi. Il favore e i buoni successi
che i Paoliziani ottennero nell'undicesimo, e
nel duodicesimo secolo, vogliono soltanto essere attribuiti
ai motivi di scontento segreto, ma non men
vigoroso, onde anche diversi fra i migliori Cristiani
sentironsi accesi contro la Chiesa di Roma. Tirannica
erane<a class="tag" id="tag41" href="#note41">[41]</a> l'avarizia, odioso il dispotismo; men
<span class="pagenum"><a id="Page_31"></a>[31]</span>
forse invilita dei Greci da un superstizioso culto attribuito
ai Santi e alle Immagini, più rapide e scandalose
che non fra questi scorgeansi le innovazioni da
essa introdotte. Posta in dogma la transustanziazione<a class="tag" id="tag42" href="#note42">[42]</a>,
la credenza ne divenne una rigorosissima legge;
<span class="pagenum"><a id="Page_32"></a>[32]</span>
più corrotti essendo i costumi de' Preti latini,
avrebbe potuto dirsi che i Vescovi dell'Oriente erano
<span class="pagenum"><a id="Page_33"></a>[33]</span>
i primi successori degli Appostoli a petto di questi
poderosi prelati, usi a maneggiare e pastorale e
<span class="pagenum"><a id="Page_34"></a>[34]</span>
scettro e spada ad un tempo. Tre diverse vie possono
avere introdotti i Paoliziani in Europa. Avvi motivo
<span class="pagenum"><a id="Page_35"></a>[35]</span>
di credere che dopo la conversione dell'Ungheria,
que' pellegrini i quali da questo paese a Gerusalemme
<span class="pagenum"><a id="Page_36"></a>[36]</span>
si conducevano, potessero seguire senza rischio
il corso del Danubio: il che essendo, e nella
andata, e nel ritorno, toccata avrebbero Filippopoli;
e diveniva facile a molti Settarj, ascondendo
<span class="pagenum"><a id="Page_37"></a>[37]</span>
nome e credenza, il mescolarsi alle carovane francesi
e alemanne, e ne' paesi di questo seco loro introdursi. — Venezia
estendeva il commercio e la sua dominazione
su tutta la costa dell'Adriatico, ed è noto
come questa Repubblica ospitaliera ricettasse gli
stranieri di qualsisia clima, di qualsisia religione. — I
Paoliziani che militavano sotto le bandiere di Bisanzio,
ebbero sovente occasione di accampare nelle
Province che i Greci Imperatori possedevano nella
Sicilia, e poichè, così in tempo di pace come di guerra,
conversavano liberamente cogli estranei, e coi
nativi del paese, le loro opinioni ebbero campo di
tacitamente diffondersi e a mano a mano di pervenire
sino a Roma, e a Milano e ne' regni posti di
là dall'Alpi<a class="tag" id="tag43" href="#note43">[43]</a>. — Non si tardò molto a scoprire
che migliaia di Cattolici d'entrambi i sessi, e di
ogni ordine, il Manicheismo aveano abbracciato, e
dodici canonici di Orleans condannati alle fiamme,
contrassegnarono il primo atto di persecuzione. I
<span class="pagenum"><a id="Page_38"></a>[38]</span>
Bulgari<a class="tag" id="tag44" href="#note44">[44]</a> il cui nome, così innocente in origine, è divenuto
tanto odioso nelle applicazioni che se ne sono
fatte, si dilatarono per tutta l'Europa. Congiunti
per comune odio contro l'idolatria e la Corte di Roma,
obbedivano ad una specie di Governo episcopale,
o presbiteriano; la diversità delle varie Sette consisteva
in alcuni punti, più o meno discordanti, della
loro scolastica Teologia; ma tutte generalmente convenivano
nello ammettere i due Principj, nel disprezzare
l'Antico Testamento, nel negare la presenza
reale del corpo di Gesù Cristo, sia sulla Croce, sia
nel mistero Eucaristico. Gli stessi nemici de' Bulgari
confessavano semplice il costoro culto, nè potersi
rimproverare ad essi alcuna cosa quanto a purezza
di costumi: si proponeano un modello di perfezione
tanto sublime, che le loro Congregazioni, il cui numero
aumentava ogni giorno, in due classi si dividevano,
in quelle che a tal perfezione si conformavano,
e in quelle che solamente aspiravano alla medesima.
Il Paolizianismo avea poste principalmente
profonde radici nel territorio degli Albigesi<a class="tag" id="tag45" href="#note45">[45]</a>, situato
<span class="pagenum"><a id="Page_39"></a>[39]</span>
nelle province meridionali della Francia; laonde
nel secolo XIII, si rinovarono sulle rive del Rodano
quelle vicende di persecuzioni, e vendette che
dianzi le terre dell'Eufrate avevano offerte. Fattesi
rivivere da Federico II le leggi degl'Imperatori di
Oriente, i Baroni, e le città della Linguadoca raffigurarono
i ribelli di Tefrica; ma la gloria sanguinolenta
di Papa Innocenzo III, superò quella della
medesima Teodora; e se vi fu perfetta eguaglianza di
crudeltà fra i soldati di questa Imperatrice, e gli eroi
delle Crociate, la barbarie de' sacerdoti greci venne
superata di gran lunga dai fondatori della Inquisizione<a class="tag" id="tag46" href="#note46">[46]</a>,
Ordine ben più atto a confermare che a
confutar la opinione dell'esistenza di un cattivo Principio.
Perseguitate dal ferro e dal fuoco le assemblee
pubbliche de' Paoliziani, e degli Albigesi, cessarono
affatto, e i miseri resti di queste fazioni si videro
costretti a fuggire, a nascondersi, o a procacciarsi
una sicurezza col fingere di abbracciare la Fede
cattolica. Ma l'invincibile spirito di setta non quindi
sparve dall'Occidente: ed una segreta lega di
<span class="pagenum"><a id="Page_40"></a>[40]</span>
discepoli di S. Paolo, che, protestando contro la
tirannide di Roma, prendeano la Bibbia per regola
di loro credenza, e dalle visioni della gnostica Teologia
aveano liberato il loro simbolo, si perpetuò nello
Stato, nella Chiesa, e persino ne' chiostri. Gli sforzi
di Wiclef nell'Inghilterra, e di Hus nella Boemia,
immaturi furono e scevri di frutto; ma i nomi di
Zuinglio, di Lutero e di Calvino vengono pronunziati
colla gratitudine dovuta ai liberatori delle nazioni<a class="tag" id="tag47" href="#note47">[47]</a>.
</p>

<p>
Il filosofo che ha dovere di calcolare il grado di
merito di cotesti uomini, e della riforma che le lor
fatiche operarono, chiederà saggiamente quai sieno
gli articoli di Fede<a class="tag" id="tag48" href="#note48">[48]</a> superiori o contrarj alla ragione
dal cui giogo sciolsero i Cristiani, perchè una tale
libertà è senza dubbio un inestimabile vantaggio,
ogni qualvolta colla pietà e colla verità sia conciliabile.
Chi si accinge a ventilare, scevro d'imparzialità,
un tale soggetto, dee piuttosto sorprendersi
della timidezza dei riformatori, che scandalezzarsi
del lor ardimento<a class="tag" id="tag49" href="#note49">[49]</a>. Non men degli Ebrei ammettevano
<span class="pagenum"><a id="Page_41"></a>[41]</span>
tutti i lor libri, e tutte le lor maraviglie, incominciando
dal giardino di Eden, fino alle visioni
del profeta Daniele; si credettero obbligati insieme
a' Cattolici, a giustificare contro gli Ebrei l'abolizione
d'una legge emanata da Dio<a class="tag" id="tag50" href="#note50">[50]</a>. Era, oltre
ogni dire, rigorosa l'ortodossia dei riformatori, sui
grandi misteri della Trinità, e della Incarnazione;
niun dubbio metteano sulla dottrina de' quattro o
sei primi Concilj, e fedeli al simbolo di S. Atanasio,
bandivano dannazione eterna a tutti coloro che al
simbolo della Chiesa cattolica non si uniformavano.
Il dogma della transustanziazione, o trasformazione
invisibile del pane e del vino, in corpo e sangue di
Gesù Cristo<a class="tag" id="tag51" href="#note51">[51]</a>, mal può sostenersi contro l'armi e
dello scherzo e del raziocinio. Ma in vece di consultare
la semplice testimonianza de' loro sensi, della
<span class="pagenum"><a id="Page_42"></a>[42]</span>
vista, del tatto e del palato, i primi protestanti si
avvolsero ne' proprj loro scrupoli, e abbagliò le
loro menti il prestigio delle parole che profferì Gesù
Cristo nell'atto di istituire il Sacramento Eucaristico.
Lutero sostenea la presenza corporale di Gesù
Cristo nel pane consacrato; Calvino la reale, e solo
lentamente prese radice nelle Chiese riformate l'opinione
di Zuinglio, che null'altro vide nella Eucaristia,
fuor d'una comunione spirituale, d'una semplice
ricordanza<a class="tag" id="tag52" href="#note52">[52]</a>. Ma la perdita di un mistero fu
largamente compensata da sorprendenti dottrine<a class="tag" id="tag53" href="#note53">[53]</a>
sul Peccato Originale, sulla Redenzione, sulla Fede,
sulla Grazia, e sulla Predestinazione che tolte vennero
dalle Epistole di S. Paolo. Certamente i Padri
e gli scolastici, aveano preparate queste sottili quistioni<a class="tag" id="tag54" href="#note54">[54]</a>;
ma il merito di averle condotte a definitiva
<span class="pagenum"><a id="Page_43"></a>[43]</span>
perfezione e ad uso del popolo, è tutto de' Capi
della Riforma, che inoltre le divulgarono come articoli
di Fede indispensabile alla umana salvezza. E
fin qui veramente, e sotto l'aspetto di asserir cose
difficili a credersi, lo svantaggio rimane affatto dal
lato de' Protestanti, perchè molti Cristiani meglio si
adatterebbero a sottomettere la loro ragione all'idea
d'un'ostia trasformata in Dio, che a conoscere per
loro Dio un tiranno capriccioso e crudele.
</p>

<p>
Ciò nullameno e Lutero, e i suoi rivali rendettero
servigi durevoli e rilevanti alla umanità, e la
Filosofia non può negare a questi intrepidi entusiasti,<a class="tag" id="tag55" href="#note55">[55]</a><a class="tag" id="tag56" href="#note56">[56]</a>
un tributo di gratitudine.
</p>

<p>
<span class="pagenum"><a id="Page_44"></a>[44]</span>
I. Eglino tolsero al gigantesco edifizio della superstizione<a class="tag" id="tag57" href="#note57">[57]</a>
molta parte di assurdità, incominciando
dall'abuso delle Indulgenze, e venendo sino
alla intercessione di Maria Vergine. Tante miriadi
di frati e di monaci, alla libertà ed ai lavori della
vita sociale restituirono; per opera dei riformatori,
una immensa schiera di Santi, e d'Angeli, spezie di
Divinità imperfette, e subalterne, spogliate vennero
del lor potere temporale e ridotte a contentarsi
dalla sola celeste beatitudine; sbandite le immagini
e le reliquie di questi dai tempj, la credulità del
popolo, più non si vide di miracoli e giornaliere
apparizioni nudrita. Ad un culto che a quello dei
Pagani si avvicinava<a class="tag" id="tag58" href="#note58">[58]</a>, sostituirono un culto spirituale
<span class="pagenum"><a id="Page_45"></a>[45]</span>
di preghiere, e rendimenti di grazie, più degno
dell'uomo, e meno sproporzionato alla Divinità. Rimane
però sempre a sapersi, se questa sublime semplicità
alla popolare divozione si adatti; e se l'uom
del volgo, al quale ogni oggetto visibile di venerazione
sia tolto, sentirà più il religioso entusiasmo,
o anzi non cadrà a poco a poco nel languore, e
nella indifferenza.
</p>

<p>
II. La Riforma ha rotta quella catena di autorità<a class="tag" id="tag59" href="#note59">[59]</a>,
che impediscono al timorato divoto il pensare
da sè medesimo, e allo schiavo il dir quel che
pensa: all'atto della Riforma, i Papi, i Padri della
Chiesa, e i Concilj non vennero più riguardati come
giudici supremi e infallibili della Terra; ed imparò
ogni Cristiano a non avere altra legge che la Scrittura,
altro interprete che la propria coscienza<a class="tag" id="tag60" href="#note60">[60]</a>.
<span class="pagenum"><a id="Page_46"></a>[46]</span>
Non dee nondimeno tacersi, essere stata questa
libertà piuttosto conseguenza che scopo della Riforma.
I nostri patriottici riformatori, intendevano a
succedere ai tiranni che aveano atterrati, e, non
meno imperiosamente di essi, pretendendo che ciascuno
al lor Simbolo si sommettesse, sosteneano nei
Magistrati il diritto di punir di morte gli eretici.
Calvino trascinato da fanatismo, o da astio, punì in
Servet<a class="tag" id="tag61" href="#note61">[61]</a> una ribellione della quale era egli stesso
colpevole<a class="tag" id="tag62" href="#note62">[62]</a>. E Cranmer aveva accese per gli Anabattisti,
<span class="pagenum"><a id="Page_47"></a>[47]</span>
in Smithfield, quelle fiamme che poscia lui
medesimo consumarono<a class="tag" id="tag63" href="#note63">[63]</a>. Le tigri non avean dunque
cambiata natura; ma i principj della Riforma
lor limarono gradatamente le unghie e le zanne. Il
Pontefice romano possedea un regno spirituale, e
temporale ad un tempo; i dottori protestanti non
erano che umili sudditi privi di giurisdizione, e di
rendite. L'antichità della Chiesa cattolica facea sacri
i decreti del Papa; i Riformatori sottomettevano al
popolo le proprie ragioni e dispute, appellazione al
giudizio di ognuno, che la curiosità e l'entusiasmo
ricevettero con più ardore di quanto gli stessi riformatori
desiderassero. Dopo i giorni di Lutero, e di
Calvino, un'altra riforma si è andata operando tacitamente
in seno delle Chiese protestanti, ed ha distrutto
immenso numero di errori; sicchè i discepoli
di Erasmo<a class="tag" id="tag64" href="#note64">[64]</a> diffusero estesamente lo spirito
<span class="pagenum"><a id="Page_48"></a>[48]</span>
di independenza e di moderazione. La libertà di
coscienza<a class="tag" id="tag65" href="#note65">[65]</a> venne invocata siccome patrimonio che
a tutti gli uomini pertenea, siccome inalienabile diritto<a class="tag" id="tag66" href="#note66">[66]</a>.
I Governi liberi dell'Olanda<a class="tag" id="tag67" href="#note67">[67]</a> e della
Inghilterra<a class="tag" id="tag68" href="#note68">[68]</a> introdussero in pratica la tolleranza;
<span class="pagenum"><a id="Page_49"></a>[49]</span>
e la prudenza, e l'umanità del secolo ampliarono i
troppo limitati concedimenti della legge. Lo spirito
dell'uomo ha ricuperata coll'uso la naturale estensione
delle sue facoltà, nè la sua ragione continua
ad appagarsi di parole, e di chimere fatte soltanto
per intertenere i fanciulli. La polve copre le opere
di controversia, e v'è gran distanza fra la dottrina
della Chiesa riformata, e la credenza di coloro che
ne son membri; sol quindi, o sorridendo, o sospirando,
il moderno clero alle forme dell'Ortodossia,
e ai simboli già abbracciati si adatta. Ciò nullameno
gli amici del Cristianesimo si spaventano<a class="tag" id="tag69" href="#note69">[69]</a>
di tali illimitati progressi dello spirito di ricerca e
dello scetticismo, e avverate veggonsi le predizioni
de' Cattolici. Gli Arminiani, gli Ariani, i Sociniani,
de' quali non dobbiam calcolare il numero su quello
delle loro Congregazioni, hanno abbiurati apertamente
tutti i misteri; e vediamo i fondamenti della
rivelazione smossi da uomini, che usano il linguaggio
della religione senza averne i sentimenti<a class="tag" id="tag70" href="#note70">[70]</a>, e
<span class="pagenum"><a id="Page_50"></a>[50]</span>
si fanno lecita una libertà di idee filosofiche, senza
avere quella moderazione che alla filosofia va congiunta.
</p>
</div>

<div class="chapter">
<p>
<span class="pagenum"><a id="Page_51"></a>[51]</span>
</p>

<h2>
CAPITOLO LV.
</h2>

<div class="blockquote">
<p>
<i>I Bulgari. Origine, migrazioni, e fermate degli Ungaresi.
Lor correrie nell'Oriente e nell'Occidente.
Monarchia de' Russi. Particolarità sulla Geografia,
e il commercio di questa nazione. Guerra de' Russi
contro l'Impero Greco. Conversione de' Barbari.</i>
</p>
</div>

<p>
Sotto il regno di Costantino, pronipote di Eraclio,
un nuovo sciame di Barbari distrusse per un
continuo avvenire quel cancello antico del Danubio
che fu poi così spesso atterrato, e rifabbricato. I
progressi di questi Barbari, vennero, a caso e senza
che eglino stessi se ne avvedessero, favoreggiati dai
Califfi. Le legioni romane non mancavano di faccende
nell'Asia, e, dopo avere perduto la Sorìa, l'Egitto,
e l'Affrica, i Cesari si videro per due volte ridotti
al rischio, e al disdoro di difendere contro i Saracini
la lor capitale. Se nel narrare diverse particolarità
intorno a questo popolo tanto spettabile, io ho
deviato alcun poco dalla linea che prefissa erami nel
divisamento della mia Opera, l'importanza del soggetto
coprirà questa colpa e servirammi di scusa.
Tanto nell'Oriente quanto nell'Occidente, così negli
affari di guerra come in quelli di religione, o considerando
i progressi che fecero nelle Scienze, o la
loro prosperità, o la lor decadenza, gli Arabi eccitano
sotto ogni aspetto la nostra curiosità. Possono
attribuirsi all'armi loro i primi disastri della Chiesa
greca, e del greco Impero; e i discepoli di Maometto
tengono tuttavia lo scettro civile e religioso delle
<span class="pagenum"><a id="Page_52"></a>[52]</span>
nazioni dell'Oriente. Ma avrebbe argomento poco
degno di un'eguale fatica, la storia di quegli sciami
di popoli selvaggi che, nel tempo trascorso fra il
settimo, e il dodicesimo secolo, ora a guisa di passeggieri
torrenti, or per una sequela di migrazioni<a class="tag" id="tag71" href="#note71">[71]</a>
dalle pianure della Scizia l'Europa innondarono.
Barbari sono i lor nomi, incerta la loro origine:
confuso il modo onde son pervenute a noi le
lor geste. Governati da una cieca superstizione, e da
un valor brutale condotti, costoro non offerivano
nella monotonia delle lor vite pubblica e privata,
nè le soavità dell'innocenza, nè i lumi della politica.
I disordinati loro assalti furono infruttuosi contra
il soglio di Bisanzio: la maggior parte di queste
bande è sparita senza lasciar vestigio di sè, e i loro
miserabili avanzi rimangono, e rimarranno forse ancor
lungo tempo, sotto dominazioni ad essi straniere.
Mi limiterò a scegliere per mezzo alle antichità,
I de' <i>Bulgari</i>, II degli <i>Ungaresi</i>, III de' <i>Russi</i>, quei
tratti che meritano essere conservati. IV la Storia
delle conquiste de' <i>Normanni</i>, e V della Monarchia
de' <i>Turchi</i> mi condurrà alle memorabili Crociate di
Terra Santa e alla doppia caduta della città, e dell'impero
di Costantino.
</p>

<p>
<span class="pagenum"><a id="Page_53"></a>[53]</span>
</p>

<p>
<span class="sidenote">A. D. 680</span>
</p>

<p>
I. Intanto che movea verso l'Italia, Teodorico<a class="tag" id="tag72" href="#note72">[72]</a>
Re degli Ostrogoti, gli fu mestieri col debellarli,
superare l'ostacolo che i Bulgari gli opponevano.
Dopo una tale sconfitta, il nome di <i>Bulgari</i>, e questa
popolazione medesima, sparvero per un secolo e
mezzo; onde avvi luogo a credere che sol per via
di nuove colonie fattesi sulle rive del Boristene, del
Tanai, o del Volga, nuovamente si diffondesse in
Europa o la stessa denominazione, od una denominazione
allo incirca non dissimile. Un re dell'antica
Bulgaria<a class="tag" id="tag73" href="#note73">[73]</a>, giunto agli estremi del vivere, lasciò ai
cinque suoi figli un'ultima lezione di moderazione
e concordia, che i giovani Principi ricevettero, come
d'ordinario soglionsi ricevere dalla gioventù gli avvisi
della vecchiezza, e della esperienza. Seppellirono
il padre loro, si scompartirono i suoi sudditi e le
sue mandrie, i consigli ne dimenticarono. Separatisi
indi, o ciascuno postosi a capo della sua truppa,
cercarono fortuna, chi da una banda, e chi dall'altra,
e troviam ben tosto il più avventuroso di essi, nel
cuor dell'Italia sostenuto dalla protezione dell'Esarca
di Ravenna<a class="tag" id="tag74" href="#note74">[74]</a>; ma il corso della migrazione si
<span class="pagenum"><a id="Page_54"></a>[54]</span>
volse, o venne trascinato verso la capital dell'Impero.
Allora la moderna Bulgaria, acquistando, sulla
riva australe del Danubio il nome e la forma che
mantiene ancor tuttavia, queste popolazioni ottennero
per guerra, o per negoziati le province romane
della Dardania, della Tessaglia, e dei due Epiri<a class="tag" id="tag75" href="#note75">[75]</a>;
tolsero la supremazia ecclesiastica alla città, che fu
patria di Giustiniano: e al momento della loro prosperità,
la città oscura di Licnido, ovvero Acrida,
divenne la residenza del loro Re, e del loro Patriarca<a class="tag" id="tag76" href="#note76">[76]</a>.
Una prova incontrastabile, e dal loro
idioma dedotta, ne assicura che i Bulgari derivano
dalla schiatta primitiva dagli Schiavoni, o, per parlare
con maggiore esattezza, dagli Slavoni;<a class="tag" id="tag77" href="#note77">[77]</a> e che
le popolazioni de' Serviani, de' Bosnj, de' Rasciani,
de' Croatti, de' Valacchi, venute dalla medesima
<span class="pagenum"><a id="Page_55"></a>[55]</span>
origine<a class="tag" id="tag78" href="#note78">[78]</a> ec. seguirono gli stendardi o l'esempio
della tribù principale. Questo diverse tribù tennero
i diversi paesi che giaciono fra l'Eussino, e il mare
Adriatico, quali in istato di prigioniere o di suddite,
quali di confederate o nemiche del greco Impero;
e il loro nome generico di Slave<a class="tag" id="tag79" href="#note79">[79]</a> che equivaleva
a gloria, corrotto dal caso o dalla malivolenza,
non indica oggi giorno che servitù<a class="tag" id="tag80" href="#note80">[80]</a>. Fra queste
colonie i Crobaziani<a class="tag" id="tag81" href="#note81">[81]</a> o Croatti, che oggidì fan
<span class="pagenum"><a id="Page_56"></a>[56]</span>
parte della forza militare degli Austriaci, discendono
da un poderoso popolo, già vincitore e sovrano della
Dalmazia. Le città marittime, e fra l'altre la nascente
Repubblica di Ragusi, avendo implorato il soccorso
e gli avvisi della Corte di Bisanzio, Basilio ebbe
tanta grandezza d'animo per consigliarle a non serbare
al romano Impero che una lieve testimonianza
di lor fedeltà, e di calmare, mercè un annuale tributo,
il furore di quegli invincibili Barbari. Undici
<i>Zupani</i>, o proprietarj di grandi feudi, si scompartivano
il regno della Croazia: e le lor forze unite
componeano un esercito di sessantamila uomini a
cavallo e di centomila fantaccini. Una lunga costa
di mare coperto da una catena di isole, frastagliato
da ampj porti, e quasi a veggente delle rive dell'Italia,
allettava alla navigazione i Latini, e gli
stranieri. Le lancie, e i brigantini de' Croatti erano
foggiati a guisa delle barche de' primi Liburnj. E
per vero dire, cento ottanta navigli offrono l'idea
d'una rilevante marineria; ma gli uomini di mare
de' nostri giorni non potrebbero rattenere le risa in
udendo memorare vascelli da guerra, la cui ciurma
non sommava a maggior numero di dieci, venti, o
quaranta uomini al più. S'introdusse a poco a poco
l'usanza di adoperare più onorevolmente siffatti navigli
ai bisogni del commercio: nullameno i pirati schiavoni
erano sempre in grande numero e da temersi; e
solamente sul finire del decimo secolo la Repubblica
<span class="pagenum"><a id="Page_57"></a>[57]</span>
di Venezia, si assicurò la libertà e la sovranità del
Golfo<a class="tag" id="tag82" href="#note82">[82]</a>. Gli antenati di questi re dalmati, peregrini
agli usi come agli abusi della navigazione, abitavano
la Croazia Bianca, le parti interne della Slesia,
e della piccola Polonia, lontani, giusta i calcoli
de' Greci, trenta giornate dal Mar Nero.
</p>

<p>
<span class="sidenote">A. D. 640-1017</span>
</p>

<p>
Poco durevole e poco estesa del pari fu la gloria
de' Bulgari<a class="tag" id="tag83" href="#note83">[83]</a>. Ne' secoli nono e decimo, regnavano
ad ostro del Danubio; ma più poderose nazioni che
migrate erano dopo di essi, gl'impedirono volgersi
di nuovo a settentrione, o di far progressi verso il
ponente. Nondimeno nell'oscuro novero delle loro
imprese, una ne posson citare, di cui fino a quel
momento era stato serbato l'onore ai soli Goti,
quella di avere ucciso in battaglia uno fra i successori
d'Augusto e di Costantino. L'imperatore Niceforo
dopo avere perduta la sua fama nella guerra d'Arabia,
perdè la vita nell'altra che contro gli Schiavoni
sostenne. Nel principio della stagione campale penetrato
era con arditezza, e buon successo, nel cuore
della Bulgaria, giunto a metter fuoco alla <i>Corte
Reale</i>, che, giusta ogni apparenza, era, e non altro,
<span class="pagenum"><a id="Page_58"></a>[58]</span>
un villaggio colle case fabbricate di legno; ma intanto
che al bottino si affaccendava, ricusando ogni
proposta di negoziazioni, i nemici ripresero coraggio,
e, riunite le loro forze, posero ostacoli insuperabili
alla sua ritirata; per lo che fu udito
esclamare tremando: «Oimè! Oimè! A meno di valerci
d'ali come gli uccelli, non ci rimane alcuna
via di salvezza». Due interi giorni standosi nella
inerzia della disperazione, aspettò il suo destino; ma
al giunger del terzo, e sorpreso il campo imperiale
dai Bulgari, il sovrano, e i grandi ufiziali della Corona
nelle proprie tende vennero trucidati. Almeno
il corpo di Valente non avea sofferti oltraggi; ma
il capo di Niceforo fu esposto sopra una picca, e il
cranio del medesimo incastrato in oro, fu spesse
volte empiuto di vino in mezzo alle orgie della vittoria.
I Greci, benchè deplorassero l'invilimento cui
disceso era il trono, dovettero ravvisare in ciò un
giusto castigo della avarizia, e della crudeltà. La
coppa dianzi accennata facea palese tutte le barbarie
degli Sciti; pure innanzi la fine di questo medesimo
secolo, i lor costumi selvaggi si ingentilirono per
una conseguenza del commercio pacifico che ebbero
co' Greci, del colto paese che possedettero, e del
Cristianesimo, che fra loro s'introdusse: i nobili
della Bulgaria vennero allevati nelle scuole, e alla
Corte di Costantinopoli, laonde Simeone<a class="tag" id="tag84" href="#note84">[84]</a>, giovine
<span class="pagenum"><a id="Page_59"></a>[59]</span>
principe della reale famiglia fu istrutto nella Rettorica
di Demostene, e nella Logica di Aristotile.
</p>

<p>
<span class="sidenote">A. D. 927-932</span>
</p>

<p>
Questo Simeone abbandonò la vita monastica per
assumere gli ufizj di re e di guerriero; e sotto il
suo regno, che oltre a quarant'anni durò, i Bulgari
fra le potenze del mondo incivilito presero sede. I
Greci, assaliti da questo Sovrano per più riprese,
cercarono conforti dal non risparmiargli rimproveri
di perfido e di sacrilego. Inoltre si procacciarono
con danari i soccorsi de' Turchi. Ma Simeone, dopo
avere perduta contro di questi una battaglia, in un
secondo scontro il disastro emendò, riportando vittoria
in un tempo ove riguardavasi qual ventura
l'evitare i colpi di questa nazion formidabile. Vinse,
ridusse in cattività, disperse la tribù de' Serviani; e
chi trascorse il territorio della Servia, prima che
fosse popolato di nuovo, null'altro potè scoprirvi
fuor di cinquanta vagabondi, privi di mogli e di
figli, e che una sussistenza precaria traevano dalla
caccia. I Greci soffersero una sconfitta alle rive dell'Acheloo,
presso gli autori classici tanto famose<a class="tag" id="tag85" href="#note85">[85]</a>,
e il corno del Dio dal vigore dell'Ercole barbaro
fu messo in pezzi. Simeone strinse d'assedio Costantinopoli,
e, in un parlamento avuto coll'Imperatore
gli dettò le condizioni della pace. Nel convenire
l'uno alla presenza dell'altro, tutte le cautele della
diffidenza adoperarono. La reale galea venne legata
<span class="pagenum"><a id="Page_60"></a>[60]</span>
ad una munitissima piattaforma che a tal fine era
stata costrutta; e il Barbaro si mostrò vano di pareggiare
in pompa la maestà della porpora. «Siete
voi cristiano? Romano gli chiese umilmente: dovete
astenervi dal versare il sangue de' vostri fratelli. Fu
sete di ricchezze che vi fece rinunziare ai beni della
pace? Rimettete la vostra spada nel fodero; aprite
la mano, e appagherò i vostri più avidi desiderj.»
Una lega domestica fu il suggello della riconciliazione:
venne pattuita, o rimessa fra entrambi i popoli
la libertà del commercio; i primi onori della
Corte retribuiti, per espressa condizione, e a preferenza
degli Ambasciatori de' nemici e degli stranieri<a class="tag" id="tag86" href="#note86">[86]</a>,
ai confederati della Bulgaria: i principi bulgari
ottennero il glorioso titolo di <i>Basileus</i> o Imperatore,
il che fu argomento d'odio e d'invidia. Ma
durata per poco questa buona intelligenza, le due
nazioni ripresero l'armi alla morte di Simeone, i
cui deboli successori, separatisi fra loro, la propria
distruzione operarono. Nel principio dell'undicesimo
secolo, Basilio II nato nella porpora, meritò il soprannome
di vincitore de' Bulgari; e un tesoro di
quattrocentomila lire sterline (del peso di diecimila
libbre d'oro) che ci trovò nella reggia di Licnido,
<span class="pagenum"><a id="Page_61"></a>[61]</span>
saziò in qualche modo la sua avarizia. Usò a mente
fredda una vendetta raffinata ed atroce contro quindicimila
prigionieri, non colpevoli d'altro che di
avere difesa la loro patria. Cavati gli occhi a questi
infelici, solamente per ogni centinaio d'uomini fatti
ciechi, si lasciava un occhio ad uno di essi, perchè
potesse scortare gli altri a piedi del vinto loro monarca.
Vuolsi che il re de' Bulgari morisse di terrore,
e di angoscia al contemplare un sì miserando
spettacolo, per cui agghiadando parimente di spavento
tutti i suoi sudditi, scacciati vennero facilmente
dal lor paese, e in angusto territorio a vivere
confinati. Quelli fra i Capi che a tanta calamità sopravvissero,
non altro raccomandarono ai loro figli
che pazienza e vendetta.
</p>

<p>
<span class="sidenote">A. D. 884</span>
</p>

<p>
II. Allorchè il folto sciame degli Ungaresi, si mostrò
per la prima volta in atto di piombare sull'Europa,
nove secoli incirca dopo l'Era cristiana, le
nazioni sopraffatte dallo spavento e dalla superstizione,
immaginarono essere queste genti il <i>Gog</i> e il
<i>Magog</i> della Scrittura, i segnali e i forieri del finimondo<a class="tag" id="tag87" href="#note87">[87]</a>.
Poichè la letteratura si è fra essi introdotta,
sonosi dati alla ricerca degli antichi monumenti
della loro storia con ardore di curiosità patriottica,
<span class="pagenum"><a id="Page_62"></a>[62]</span>
veramente degna d'encomj<a class="tag" id="tag88" href="#note88">[88]</a>. Rischiarati
dai lumi di una sana critica, non può omai tenergli
a bada una vana genealogia che da Attila
dagli Unni li fa discendere; bensì dolgonsi dei primi
loro archivj periti nella guerra de' Tartari; in
guisa che hanno dimenticato da lungo tempo il significato
o vero, o favoloso, delle rustiche loro canzoni;
e si vedono costretti a conciliar con fatica gli
avanzi di una cronaca informe<a class="tag" id="tag89" href="#note89">[89]</a> colle particolarità
della loro storia pubblicata dall'Imperatore, che ha
scritto intorno alla amministrazione e alla geografia
del greco Impero<a class="tag" id="tag90" href="#note90">[90]</a>. <i>Magiar</i> era il vero nome degli
<span class="pagenum"><a id="Page_63"></a>[63]</span>
Ungaresi, perchè così chiamavansi da sè medesimi, e
sotto questo nome conosciuti erano nell'Oriente. I
Greci li distinguevano dalle altre tribù della Scizia,
col nome particolare di Turchi, siccome usciti da
quella gigantesca nazione che avea conquistata e governata
tutta la estensione di paese situata fra il
Volga e la Cina. La popolazione stanziatasi nella
Pannonia avea corrispondenza di commercio, o di amicizia
coi Turchi che soggiornavano ad oriente verso
i confini della Persia; erano scorsi tre secoli e
mezzo dopo la migrazione di queste genti, allorchè
i missionarj del Re di Ungheria scopersero in riva
al Volga, e riconobbero la patria de' loro antenati.
Ivi accolti vennero da' selvaggi idolatri che il nome
di Ungaresi ancor mantenevano, conversarono con essi
usando del loro idioma, e rammentando una tradizione
ad essi rimasta della partenza di una mano di
loro compatriotti ch'essi riguardavano da lungo tempo
perduti, udirono con sorpresa la maravigliosa storia
del nuovo loro reame, e della nuova religione che
aveano abbracciata. I vincoli di sangue aggiunsero ardore
allo zelo del proselitismo. Uno fra i più grandi
principi della colonia ungarese d'Europa, meditò il
disegno generoso, ma inutile, di trapiantare ne' deserti
della Pannonia quella banda di Ungaresi Tartari<a class="tag" id="tag91" href="#note91">[91]</a>.
Questi vennero scacciati dalla patria de' lor
maggiori, e spinti ver l'occidente dalla guerra, dal
capriccio di alcune bande, e dalla forza superiore di
più lontane tribù che, uscite dal fondo dell'Asia, si
impadronivano a mano a mano de' paesi che lungo
<span class="pagenum"><a id="Page_64"></a>[64]</span>
il cammino trovavano. La ragione, o il caso condusse
questi Ungaresi verso i confini dell'Impero romano;
e giusta il loro stile, si fermarono alle rive
de' grandi fiumi, per lo che sonosi scoperte ne' dintorni
di Mosca, e di Kiovia, e nel territorio della
Moldavia, le vestigia del soggiorno lor momentaneo<a class="tag" id="tag92" href="#note92">[92]</a>.
In tai lunghe e variate peregrinazioni non
sempre veniva lor fatto il sottrarsi alla dominazione
del più forte; la mescolanza di una progenie straniera
o migliorò, o viziò la purezza del loro sangue;
molte tribù di Chazari, o per forza, o volontariamente,
agli antichi loro vassalli si collegarono, introducendo
fra essi l'uso di un secondo idioma; e la fama
che aveano di valore, ottenne a questi il posto più
onorevole nell'ordine della battaglia. Le truppe dei
Turchi e de' lor confederati, formavano sette divisioni
militari di pari forza: ciascuna delle quali comprendeva
trentamila ottocento cinquantasette guerrieri:
talchè calcolando le donne, i fanciulli, e i
servi, colla proporzione ordinaria, il numero di questi
migrati si troverà essere asceso almeno ad un
milione. Sette Vevodi o Capi ereditarj conduceano
gli affari pubblici; ma le discordie, e la debolezza
della loro amministrazione fecero comprendere la
necessità del governo più semplice e vigoroso di un
solo. Lo scettro ricusato dal modesto Lebedias, ai
natali e al merito di Almo, e di Arpad figlio di
Almo fu conceduto; e il popolo giurò di obbedire
<span class="pagenum"><a id="Page_65"></a>[65]</span>
al suo principe, questi di consultare la felicità e la
gloria del suo popolo; e l'autorità del supremo Kan
de' Cazari un tale patto formò.
</p>

<p>
Le accennate particolarità potrebbero bastare, se
l'acume de' moderni dotti non avesse aperto ai nostri
sguardi un nuovo e più vasto campo di cognizioni
sulla storia degli antichi popoli. La lingua
degli Ungaresi che si distingue sola, e come lingua
a parte fra i dialetti schiavoni, ha un'affinità sensibile
ed intrinseca cogl'idiomi della schiatta finnica<a class="tag" id="tag93" href="#note93">[93]</a>,
popolo selvaggio che più non conosciamo
oggi giorno, e che occupava altre volte le regioni
settentrionali dell'Asia, e dell'Europa. La loro primitiva
denominazione di <i>Ugri</i>, o <i>Igur</i>, trovasi sul
confine Occidentale della Cina<a class="tag" id="tag94" href="#note94">[94]</a>; alcuni monumenti
tartari provano la migrazione di questi popoli
sulle rive dell'Irtish<a class="tag" id="tag95" href="#note95">[95]</a>; un nome e un idioma somigliante
rinvenivasi nelle parti australi della
<span class="pagenum"><a id="Page_66"></a>[66]</span>
Siberia<a class="tag" id="tag96" href="#note96">[96]</a>, e gli avanzi delle finniche tribù rimangono
a più distanze sparsi sopra una grande estensione,
che incominciando dalla sorgente dell'Oby, va a terminarsi
alle coste della Lapponia.<a class="tag" id="tag97" href="#note97">[97]</a> Gli Ungaresi,
e i Lapponi usciti d'una medesima origine, offrirebbero
un segnalato esempio de' poderosi effetti del
clima, che fra i discendenti di uno stesso padre pone
tanta opposizione, qual la veggiamo tra gli avventurieri
che oggidì s'inebbriano col vino delle rive
del Danubio, e i miseri fuggiaschi, sepolti in mezzo
alle nevi del Circolo polare. Le armi, e la libertà
furono mai sempre le passioni dominanti, ma troppo
spesso infelici degli Ungaresi, cui la Natura e forza
di corpo, e vigor d'animo compartì<a class="tag" id="tag98" href="#note98">[98]</a>. L'eccessivo
freddo ha impicciolita la statura de' Lapponi, e addiacciate,
per così dire, le facoltà loro intellettuali.
Fra tutti i figli degli uomini, le solo tribù artiche
ignorano che sia guerra, e non mai versarono
<span class="pagenum"><a id="Page_67"></a>[67]</span>
sangue umano: fortunata ignoranza, se la loro
vita tranquilla fosse un effetto della ragione e della
virtù<a class="tag" id="tag99" href="#note99">[99]</a>!
</p>

<p>
L'autore della <i>Tattica</i><a class="tag" id="tag100" href="#note100">[100]</a>, l'Imperatore Leone,
nota che tutte le orde della Scizia si rassomigliavano
nella lor vita pastorale, e militare; che tutte
usavano dei medesimi modi di sussistenza, e di
eguali strumenti di distruzione; ma aggiugne che le
due nazioni de' Bulgari e degli Ungaresi, erano superiori
alle altre, e si conformavano scambievolmente
per certe miglioranze, benchè imperfette, che
aveano portate nella loro disciplina, e nel loro governo:
affinità che è stata a Leone un motivo di
confondere i suoi amici, e i suoi nemici in una
<span class="pagenum"><a id="Page_68"></a>[68]</span>
medesima descrizione, cui accrescono vivacità alcuni
tratti da esso tolti agli autori contemporanei. Eccetto
le prodezze, e la gloria militare, cotesti Barbari
giudicavano vile, e degno di sprezzo, tutto
quanto gli altri uomini estimano: la violenza naturale
del loro animo acquistava forza dall'orgoglio di
trovarsi in molti, e da un sentimento ingenito di
libertà. Aveano tende di cuoio: coprivansi di pellicce:
si tagliavano i capelli, e si faceano ferite sul
volto; lentamente parlavano; operavano prontamente:
violavano con impudenza i Trattati, e, non meno di
tutti gli altri Barbari, troppo ignoranti per sentire
l'importanza della verità, erano poi troppo orgogliosi
per negare, o palliare le trasgressioni che, contro
gli obblighi più solenni, a sè medesimi permetteano.
Alcuni hanno lodata la costoro semplicità;
ma in sostanza si asteneano da un lusso che non
conoscevano; ansiosi però d'impadronirsi di tutto
quanto fermava il lor guardo; insaziabili ne' lor desiderj,
e forniti della sola industria che alla rapina e
al ladroneccio appartiene. Questa dipintura di una
nazione di pastori, racchiude tutto quanto potrebbe
dirsi più partitamente ed estesamente sui costumi,
il Governo, il modo di guerreggiare di tutti i popoli
allo stesso grado di civiltà pervenuti. Aggiugnerò
che gli Ungaresi doveano alla pesca e alla caccia
una parte di lor sussistenza, e che, essendo stato
osservato che coltivavano <i>di rado</i> la terra, da ciò
stesso può inferirsi che ne' loro nuovi possedimenti
abbiano tentata <i>qualche</i> lieve ed informe esperienza
di coltivazione. Nelle loro migrazioni, e forse nelle
loro spedizioni guerriere, scorgeasi al retroguardo
dell'esercito un nugolo spaventoso di polvere, sollevata
<span class="pagenum"><a id="Page_69"></a>[69]</span>
dalle migliaia di pecore e di buoi, che manteneano
fra essi una salubre, e costante copia di latte,
e di nudrimento animale. Le prime cure del Generale
all'abbondanza de' foraggi volgeansi, e quando
le mandrie eran sicure del loro pascolo, que' coraggiosi
guerrieri non sentivano più nè pericolo, nè
fatica. La confusione de' loro campi, ove, sopra un
vasto spazio di terreno, sparsi stavano indistintamente
gli uomini e il bestiame, gli avrebbe di leggieri
avventurati a notturne sorprese, se non avesse
guardati i dintorni del campo medesimo la loro
cavalleria leggiera, che sempre per esplorare e impedire
l'avvicinar del nemico in continuo moto si
stava. Dopo avere fatte alcune esperienze sugli usi
militari de' Romani, ammisero fra i proprj attrezzi
di guerra la spada, e la lancia, l'elmo del soldato,
e l'armadura del cavallo; ma l'arco usato nella Tartaria
fu sempre l'arma lor principale. I loro figli e
schiavi venivano addestrati fin da' primi anni al tiro
delle frecce, e al governo de' cavalli; forniti di
braccio vigoroso, e d'occhio sicuro, in mezzo a rapidissima
corsa sapeano volgersi addietro, ed empir
l'aere d'un nembo di dardi. Nè meno formidabili
in una battaglia ordinata, o in un agguato, mostravansi
terribili, se fuggivano dal nemico, terribili se lo
inseguivano. Le prime linee serbavano un'apparenza
di ordine; ma spinte avanti dall'impeto delle linee
posteriori, scagliavansi con impazienza sull'inimico.
Dopo averlo messo in rotta, lo inseguivano a capo
chino, e a sciolte briglie, mandando orribili grida:
se eglino stessi prendevan la fuga in un istante di
terrore o vero, o simulato, l'ardor delle truppe che
credeansi vincitrici, venia represso e punito dalle
<span class="pagenum"><a id="Page_70"></a>[70]</span>
subitanee fazioni che sapeano essi intraprendere, in
mezzo anche ad una corsa la più rapida e disordinata.
Portarono l'abuso della vittoria a tale eccesso,
che ne rimase attonita l'Europa, ancor dolente degli
aspri colpi ricevuti dai Danesi, e dai Saracini; rare
volte chiedean quartiere, più rare volte lo concedeano:
entrambi i sessi venivano accusati di avere
un animo inaccessibile alla pietà: credeasi bevessero
il sangue, e divorassero il cuore de' vinti, racconto
popolare al quale conciliava credenza la loro propensione
al mangiar carni crude. Non quindi gli
Ungaresi ignoravano affatto que' principi di umanità
e di giustizia che la natura indistintamente a tutti
gli uomini inspira. Aveano leggi, e punizioni instituite
contra i delitti pubblici e privati: il furto,
più seducente di tutti i delitti in un campo aperto,
ove ogni cosa sotto la tutela della confidenza pubblica
posavasi, veniva anche castigato come il più
pericoloso; oltrechè trovavansi fra que' Barbari molti
individui, ne' quali le naturali virtù, più delle leggi
contribuivano a dirozzare i loro costumi, e che provandone
tutte le affezioni, i doveri della vita sociale
adempievano.
</p>

<p>
<span class="sidenote">A. D. 889</span>
</p>

<p>
Le bande turche, dopo avere lungo tempo errato,
poste ora in fuga, or vittoriose, si avvicinarono alle
frontiere comuni dell'Impero franco, e del greco. Le
prime loro conquiste, e i primi paesi ove posero stabil
dimora, si estesero lungo le rive del Danubio, al
di sopra di Vienna, al di sotto di Belgrado, e oltre
ai limiti della romana Pannonia, ossia del moderno
regno dell'Ungheria<a class="tag" id="tag101" href="#note101">[101]</a>. Su questo vasto e fertile
<span class="pagenum"><a id="Page_71"></a>[71]</span>
territorio stanziavano i Moravi, tribù di Schiavoni
che gli Ungaresi scacciarono, confinandoli entro
il ricinto di piccolo territorio. L'Impero di Carlomagno
estendeasi, almen di nome, sino ai confini
della Transilvania. Ma estinta la linea legittima di
questo Monarca, i duchi della Moravia non prestarono
oltre obbedienza e tributo ai sovrani della Francia
Orientale. Il bastardo Arnolfo si lasciò guidare
dal risentimento a chiedere il soccorso de' Turchi,
i quali si gettarono a precipizio entro lo steccato
che l'imprudenza loro disserrò: onde giustamente
questo sovrano della Germania ebbe rimprovero
di avere traditi gli interessi della società civile ed
ecclesiastica de' Cristiani. Finchè visse Arnolfo, la
gratitudine, o il timore tennero in freno gli Ungaresi:
ma durante la fanciullezza di Lodovico, figlio
e successore di Arnolfo, scopersero ed invasero la
Baviera: e tale era la lor prestezza, affatto scitica,
che in un sol giorno portavano via, e consumavano
lo spoglio di un territorio di cinquanta miglia di
circonferenza. Alla battaglia di Haubsburgo, i Cristiani
conservarono la superiorità sino all'ora settima
della giornata: ma finalmente sorpresi rimasero, e
vinti da una simulata fuga della turca cavalleria.
L'incendio si dilatò sulle province della Baviera, della
Svevia e della Franconia, e gli Ungaresi<a class="tag" id="tag102" href="#note102">[102]</a>, costringendo
<span class="pagenum"><a id="Page_72"></a>[72]</span>
i più possenti fra i baroni ad ammaestrare
nella guerra i proprj vassalli, e ad affortificare le loro
castella, divennero la cagion principale dell'anarchia.
A questa epoca disastrosa viene assegnata l'origine
delle città murate: non v'era lontananza che guarentisse
assai da un nemico, il quale, pressochè nel
medesimo istante, il monastero di S. Gallo nella Svizzera,
e la città di Brema, situata sulle coste dell'Oceano
settentrionale, inceneriva. L'Impero, ossia
il reame dell'Alemagna, rimase per più di trent'anni
soggetto alla umiliazione del tributo, ed ogni resistenza
cedè alla minaccia fattasi dagli Ungaresi di
condurre schiavi i fanciulli e le donne, e di trucidare
tutti i maschi che oltrepassassero i dieci anni.
Nè posso, nè bramo seguir queste genti al di là del
Reno: accennerò soltanto, maravigliandone, che le
province meridionali della Francia sentirono esse pur
la burrasca, e che l'avvicinare di questi formidabili
stranieri spaventò la Spagna dietro a' suoi Pirenei<a class="tag" id="tag103" href="#note103">[103]</a>.
La vicinanza dell'Italia avea eccitate le prime correrie
di costoro: nondimeno dal lor campo della
Brenta videro con una spezie di terrore la forza e
la popolazione apparenti della contrada recentemente
scoperta per essi; e la permissione di ritirarsi sollecitarono.
Ma il Re d'Italia ne ributtò con orgoglio
l'inchiesta; ostinatezza e temerità che a ventimila
<span class="pagenum"><a id="Page_73"></a>[73]</span>
Cristiani costarono la vita. Di tutte le città dell'Occidente,
Pavia, residenza del Governo, era la più celebre
pel suo splendore, e in questa fama Roma stessa
non la vincea che per le possedute reliquie de' Santi
Appostoli. Gli Ungaresi comparvero, e Pavia andò
tutta in fiamme: incenerirono quarantatre chiese, trucidarono
gli abitanti, nè risparmiarono che circa
dugento miserabili, i quali, giusta le vaghe esagerazioni
de' contemporanei, pagarono il proprio riscatto
con alcune staia d'oro e d'argento, tratte dalle fumanti
rovine della lor patria. Intanto che gli Ungaresi
partivano ogni anno dal piè dell'Alpi per far
saccheggi ne' dintorni di Roma e di Capua, le Chiese
non per anco tocche dal ferro de' Barbari, rintronavano
di questa lamentevole litania. «Salvateci, e
liberateci dai dardi degli Ungaresi;» ma i Santi furono
sordi, o rimasero inesorabili, e il torrente barbarico
agli estremi confini della Calabria sol si fermò<a class="tag" id="tag104" href="#note104">[104]</a>.
I vincitori acconsentirono a negoziar pel riscatto
<span class="pagenum"><a id="Page_74"></a>[74]</span>
di ciascun individuo italiano, e dieci staia di
argento vennero nel campo turco versate; ma la falsità
è l'arma che suol naturalmente opporsi alla violenza,
e i ladri, così nel numero de' contribuenti, come
nel titolo de' metalli, si trovarono delusi. Dalla
parte d'oriente, gli Ungaresi ebbero a combattere a
forze eguali, e con dubbioso successo, i Bulgari, ai quali
la loro religione non permetteva il collegarsi co' Pagani,
e che, per la lor situazione servivano di antemurale
all'Impero di Bisanzio; ma questo antemurale
fu rovesciato; e l'Imperatore di Costantinopoli
vide sventolarsi dinanzi agli occhi le bandiere de' Turchi,
mentre uno de' più audaci fra lor guerrieri, ardiva
colla sua azza da guerra percotere la Porta d'Oro.
L'astuzia e i tesori de' Greci tennero lontano l'assalto;
nondimeno gli Ungaresi, di avere assoggettati a
tributo il valore della Bulgaria, e la maestà de' Cesari<a class="tag" id="tag105" href="#note105">[105]</a>,
poteron vantarsi. Le fazioni di questa stagione
campale furono tanto rapide ed estese, che fanno
parere maggiori ai nostri occhi la forza e il numero
de' Turchi; ma tanto più è degno di lode il loro
<span class="pagenum"><a id="Page_75"></a>[75]</span>
coraggio, perchè un corpo di trecento o quattrocento
uomini a cavallo intraprese e sovente mandò a
termine le sue corse sino alle porte di Tessalonica,
e di Costantinopoli. Epoca disastrosa dei secoli nono
e decimo, in cui l'Europa si vide assalita in una
volta da Settentrione, da Oriente, e da Mezzogiorno;
molte contrade della medesima vennero a vicenda
devastate dai Normanni, dagli Ungaresi e dai Saracini,
e Omero avrebbe potuto paragonare questi selvaggi
nemici a due lioni che ruggiscono sullo sbranato
corpo di un cervo<a class="tag" id="tag106" href="#note106">[106]</a>.
</p>

<p>
<span class="sidenote">A. D. 934</span>
</p>

<p>
L'Alemagna e la Cristianità andarono debitrici di
lor salvezza a due Principi Sassoni, Enrico l'Uccellatore,
e Ottone il Grande, che in due memorabili
battaglie, fiaccarono per sempre la possanza degli Ungaresi<a class="tag" id="tag107" href="#note107">[107]</a>.
Il prode Enrico che giacea infermo, allora
quando intese la notizia della invasione, dimenticando
il suo debole stato, si pose a capo delle soldatesche,
perchè l'animo suo conservava intero il proprio vigore;
e il buon successo alle provvisioni che egli diè
corrispose. «Miei colleghi, egli diceva ai soldati
nella mattina della pugna, ognun di voi stia fermo
<span class="pagenum"><a id="Page_76"></a>[76]</span>
sulla sua linea: i vostri scudi ricevano le prime
frecce de' Pagani, e prima che costoro vengano ad
una seconda scarica, colle lancie in resta correte rapidamente
sovr'essi». I soldati obbedirono, e furono
vincitori. In un secolo d'ignoranza, Enrico ricorse
alle Belle Arti per far perpetuo il suo nome, e le dipinture
istoriche del castello di Merseburgo, ci hanno
trasmesse le sue geste, o almeno quegli atti della
sua vita che meglio fanno scorgere l'indole di un
tanto monarca<a class="tag" id="tag108" href="#note108">[108]</a>. Venti anni dopo, i figli de' Turchi
caduti sotto i colpi di Enrico, invasero gli Stati
del figlio del vincitore, e giusta i calcoli più moderati,
il costoro esercito a centomila uomini a cavallo
sommava. Sollecitati dalle fazioni dell'Impero
Alemanno, e, profittando de' passi che loro vennero
aperti dai traditori, spintisi oltre il Reno e la Mosa,
penetrarono sin nel cuor della Fiandra. Ma il vigore
e la prudenza di Ottone la congiura dispersero.
I Principi del Corpo germanico avendo compreso,
come, non rimanendo fedeli gli uni agli altri, perderebbero
inevitabilmente la loro religione, e la loro
patria, le forze di tutta la nazione sulla pianura di
<span class="pagenum"><a id="Page_77"></a>[77]</span>
Augusta assembraronsi. Marciò questo esercito, e combattè
distribuito in otto legioni, proporzionate al numero
delle province e delle tribù. Le tre prime erano
composte di Bavaresi, di Franconj la quarta; la
quinta di Sassoni comandati dal lor monarca in persona:
la sesta e la settima di Svevi; l'ottava di mille
Boemi che militavano al retroguardo. I soccorsi della
superstizione, che in siffatte congiunture possono
aversi per onorevoli, e salutari<a class="tag" id="tag109" href="#note109">[109]</a>, a quelli della
disciplina e del valore si collegarono. Venne prescritto
ai soldati purificarsi con un digiuno; il campo
ringorgava di reliquie di Santi, e di martiri: e
l'eroe cristiano cignendo la spada di Costantino, e
armato dell'invincibile lancia di Carlomagno, fece
sventolare la bandiera di S. Maurizio, prefetto della
legione tebana. Ma soprattutto affidavasi alla santa
lancia<a class="tag" id="tag110" href="#note110">[110]</a>, la punta della quale era stata fatta coi
chiodi della vera Croce, lancia che il padre di Enrico
avea tolta al Re di Borgogna minacciandolo di
guerra, e presentandolo di una provincia. Credeasi
che gli Ungaresi assalirebbero di fronte; ma questi,
valicato segretamente il Lech, fiume della Baviera
che mette foce al Danubio, intrapresero di fianco
<span class="pagenum"><a id="Page_78"></a>[78]</span>
l'esercito cristiano, ne devastarono le bagaglie, e portarono
confusione fra le legioni della Boemia e della
Svevia. I Franconj riordinarono la battaglia; il loro
Duca, il valoroso Corrado, fu ferito da una freccia
nel momento che ritirato erasi del campo della pugna
per gustar breve riposo. I Sassoni sotto gli occhi
del loro Re combatterono, e tal vittoria ottennero,
che per difficoltà superate, e per le conseguenze
che ebbe, ogni trionfo de' due trascorsi secoli
oltrepassò. Gli Ungaresi perdettero ancora più
gente nella fuga che nel durare dell'azione, perchè
trovavansi rinserrati fra mezzo ai fiumi della Baviera,
nè le passate lor crudeltà lasciavano ad essi alcuna
speranza di ottenere misericordia. Tre Principi ungaresi
caduti nelle mani de' vincitori vennero appiccati
a Ratisbona, gli altri prigionieri o strozzati, o privi
di qualche lor membro; que' fuggitivi che osarono
tornarsene fra i loro compatriotti, il rimanente
di loro vita nella povertà, e nel disonore<a class="tag" id="tag111" href="#note111">[111]</a> condussero.
Però un tale disastro depresse il coraggio,
e l'orgoglio di questi Pagani, che munirono di fosse
e di baluardi i passi più accessibili dell'Ungheria.
L'avversità inspirò loro sentimenti di moderazione e
di pace: i devastatori dell'Occidente si rassegnarono
a vita sedentaria, e un saggio Principe insegnò
alla futura generazione quai vantaggi ella potesse ritrarre
dall'agricoltura, e dal commercio delle produzioni
di quel fertilissimo suolo. La schiatta primitiva,
il sangue turco, o finnico si mescolò con quello
di nuove colonie d'origine scitica o schiavona<a class="tag" id="tag112" href="#note112">[112]</a>:
<span class="pagenum"><a id="Page_79"></a>[79]</span>
migliaia di prigionieri robusti, e industriosi vennero
colà trasportati da tutte le contrade europee<a class="tag" id="tag113" href="#note113">[113]</a>. Geisa,
dopo essersi stretto in nozze con una principessa
di Baviera, concedè dignità, e dominj ai Nobili
della Alemagna<a class="tag" id="tag114" href="#note114">[114]</a>. Il figlio di Geisa assunse il
titolo di Re, e la dinastia di Arpad diede leggi all'Ungheria
per tre secoli. Ma non abbagliati dallo
splendor del diadema que' Barbari, nati liberi, accadde
che il popolo facesse valere il suo diritto di
scegliere, di rimovere e di castigare il servo ereditario
dello Stato.
</p>

<p>
<span class="pagenum"><a id="Page_80"></a>[80]</span>
</p>

<p>
<span class="sidenote">A. D. 839</span>
</p>

<p>
III. Nel nono secolo, all'occasione di un'ambasceria
che Teofilo, Imperator d'Oriente inviò all'Imperator
d'Occidente, Luigi, figlio di Carlomagno, il nome
di <i>Russi</i>,<a class="tag" id="tag115" href="#note115">[115]</a> cominciò per la prima volta ad essere
conosciuto in Europa; perchè i Greci erano accompagnati
dagli Ambasciatori del gran Duca o <i>Sciagan</i>
o <i>czar</i> de' Russi. Questi ambasciatori, nel trasferirsi
a Costantinopoli, aveano dovuto toccare il territorio
di molte popolazioni nemiche al lor paese, e speravano
sottrarsi ai pericoli di cui li minacciava il tornare
addietro, coll'ottenere dal francese Monarca i
modi a fine di restituirsi in patria per mare. Un attento
esame fece scoprire l'origine di costoro: discendevano
dalla schiatta degli Svevi, e de' Normanni, il
cui nome erasi già fatto odioso e formidabile ai Francesi;
laonde, nè a torto, si paventò, che questi
ambasciatori russi fossero altrettanti esploratori, sotto
colore d'amicizia colà venuti. Gli Inviati greci
partirono, ma altrettanto non si permise ai Russi,
perchè Luigi volea nuovi schiarimenti, prima di risolversi
ad attenersi per riguardo loro o alle leggi della
ospitalità, o a quelle della prudenza, giusta quanto
l'interesse di entrambi gli Imperi avrebbe
<span class="pagenum"><a id="Page_81"></a>[81]</span>
indicato<a class="tag" id="tag116" href="#note116">[116]</a>. Gli Annali moscoviti e la storia generale del
Nort provano con molte dilucidazioni questa origine
scandinava del popolo, o almeno de' Principi, della
Russia<a class="tag" id="tag117" href="#note117">[117]</a>. I Normanni, per sì lungo tempo sepolti
in una impenetrabile oscurità, furono d'improvviso
infiammati dallo spirito delle avventure così marittime,
come terrestri. Le vaste regioni, e, a quanto
è stato detto, popolosissime, della Danimarca, della
Svezia, e della Norvegia, abbondavano di Capi independenti,
e di forsennati venturieri, che incresciosi
degli ozj della pace, fra le angosce della morte sol
sorrideano. I giovani Scandinavi altra professione non
avendo che il corseggiare, in questa unicamente ponevano
<span class="pagenum"><a id="Page_82"></a>[82]</span>
la loro gloria e la loro virtù. Stanchi di un
clima addiacciato, e d'un paese fra stretti limiti chiuso,
brandivano l'armi all'uscir d'un banchetto, suonavano
il corno, salivano sui lor navigli, e trascorreano
tutte le rive, che di bottino, o di miglior
soggiorno li lusingavano. Primo teatro delle loro imprese
marittime fu il mar Baltico; e col nome di
<i>Varagi</i> o <i>Varangi</i><a class="tag" id="tag119" href="#note119">[119]</a>, o Corsari, approdando alla
costa orientale, oscura dimora delle tribù finniche,
e schiavone, ricevettero dai Russi del lago Ladoga
un tributo di pelli di scoiattoli bianchi. Superiori
ai nativi e per maestria nelle armi, e per disciplina, e
per celebrità, timore e rispetto a quelli ispiravano: e
quando portarono la guerra fra i Selvaggi dimoranti
nelle parti più interne di que' paesi, i Varangi non
dissentirono dal combattere con loro, come collegati,
e ausiliari, e fosse per elezione de' Russi, o per conquista,
pervennero a poco a poco a dominar sopra
un popolo che in istato erano di proteggere. Per praticata
tirannide si fecero poi discacciare, e pel valore
che li rendea necessarj, richiamati furono di
bel nuovo. Intanto che Ruric, Capo scandinavo, divenne
fondatore di una dinastia che più di settecento
anni regnò, i fratelli di Ruric ne dilatarono la
possanza: solleciti di secondarlo i suoi compagni
d'armi, ne imitarono anche la usurpazione nelle province
australi della Russia; e le diverse loro conquiste,
consolidate, giusta l'uso, dalla guerra e dagli assassinj,
<span class="pagenum"><a id="Page_83"></a>[83]</span>
in una possente Monarchia per ultimo si congiunsero.
</p>

<p>
I discendenti di Ruric vennero lungo tempo riguardati
come stranieri e conquistatori. Governando
eglino colle armi de' Varangi, presentavano di dominj
e di sudditi i fidi lor capitani, e nuovi venturieri
venendo dalle coste del Baltico, aumentavano
ad essi il numero de' partigiani<a class="tag" id="tag120" href="#note120">[120]</a>. Ma poichè la
dominazione de' Capi scandinavi ebbe acquistata stabilità,
essi alle famiglie russe s'imparentavano; ne
assunsero la religione e la lingua; e Valadimiro I
ebbe la gloria di liberare da mercenarj stranieri la
patria. Costoro lo avean posto sul trono; ma le ricchezze
del Principe, non bastando alle loro pretensioni,
egli giunse accortamente a persuaderli a cercarsi
un padrone, non più grato di lui, ma più dovizioso,
e di veleggiare alle greche rive, ove il loro
valore troverebbe compenso, non di pelli di scoiattolo,
ma d'oro e di seta. In questo mezzo, il Principe
russo avvertiva l'Imperator di Bisanzo di disperdere
qua e là, di tenere in faccende, di ricompensare,
ed anche frenare questi impetuosi figli del Settentrione.
Gli Autori greci contemporanei descrivono
questo arrivo dei Varangi; da essi sotto questo nome
additati, e ne danno a conoscere l'indole. Il fatto è
che ogni giorno si acquistarono maggiore stima e
<span class="pagenum"><a id="Page_84"></a>[84]</span>
confidenza, e raccolti a Costantinopoli, ebbero ivi
l'incarico della guardia del palagio; accresciuti di
poi da una banda numerosa di loro compatriotti, gli
abitanti di <i>Thule</i>; denominazione di paese generale
e vaga, che in tal circostanza alla Inghilterra si riferisce.
Erano pertanto i nuovi Varangi una colonia
di Inglesi e Danesi al normanno giogo sottrattisi. La
consuetudine del migrare e del corseggiare avea riuniti
i diversi popoli della terra: questi esuli, ben ricevuti
alla Corte di Bisanzo, ivi conservarono, sino
agli ultimi anni dell'Impero, una lealtà immune
da taccia, e l'uso delle lingue inglese e danese. Armato
l'omero della loro larga azza da guerra a due
tagli, accompagnavano l'Imperatore al tempio, al senato
e all'Ippodromo; alla fedele loro guardia ei doveva
la tranquillità de' suoi sonni e de' suoi conviti;
fra le lor mani, sicure del pari e coraggiose, le chiavi
del palagio, dell'erario e della Capitale si stavano<a class="tag" id="tag121" href="#note121">[121]</a>.
</p>

<p>
Nel decimo secolo le geografiche cognizioni che
si aveano sulla Scizia erano assai più estese di quelle
degli Antichi; e la monarchia dei Russi tiene una importante
<span class="pagenum"><a id="Page_85"></a>[85]</span>
sede nel ragguaglio offertone da Costantino
sulle diverse nazioni del globo<a class="tag" id="tag122" href="#note122">[122]</a>. Il figlio di Ruric
dominava la vasta provincia di Wolodimir o Moscovia,
e se i Russi da questo lato aveano per impedimento
ad estendersi di più le orde orientali,
verso occidente il loro Impero fino al mar Baltico
e alla Prussia si dilatava. Verso tramontana, oltrepassava
il sessantesimo grado di latitudine di quelle regioni
iperboree che la nostra immaginazione ha empiute
di mostri, o di una notte eterna coperte. Dalla parte
di ostro seguivano il corso del Boristene fino in vicinanza
all'Eussino. Le tribù dimoranti, o errabonde
in questa vasta contrada, allo stesso vincitore obbedivano,
e a poco a poco una medesima nazione formarono.
La lingua russa attuale non è che un dialetto
della schiavona; ma nel decimo secolo, questi
due idiomi erano ben distinti l'uno dall'altro, e
poichè lo schiavone ha prevalso ne' climi australi, v'è
luogo a credere che i Russi boreali, soggiogati sulle
prime dal General de' Varangi, alla schiatta finnica appartenessero.
Le migrazioni, le unioni, o le separazioni
<span class="pagenum"><a id="Page_86"></a>[86]</span>
delle tribù erranti, hanno cambiato continuamente il
quadro mobile del deserto della Scizia; pur trovansi
nella carta più antica della Russia tai luoghi che non
hanno mai cambiato di nome. Novogorod<a class="tag" id="tag123" href="#note123">[123]</a>, e Kiovia<a class="tag" id="tag124" href="#note124">[124]</a>,
le due Capitali, fin dai primi tempi della
Monarchia hanno esistenza. Novogorod però non veniva
ancora intitolata la Grande; non per anche erasi
confederata colla Lega anseatica, che le ricchezze e
i principj della libertà ha diffusi in Europa. Kiovia
non superbiva ancora de' suoi trecento tempj,
di quella innumerevole popolazione, di quel grado
di magnificenza e splendore, onde la paragonavano a
Costantinopoli coloro che non aveano mai veduta la
residenza de' Cesari. Le due città non erano sulle
prime che campi, o fiere, soli ritrovi che s'avessero i
Barbari per concertarsi sulle bisogne della guerra, o
<span class="pagenum"><a id="Page_87"></a>[87]</span>
del commercio. Pure queste assemblee annunziano
alcuni progressi nella civiltà. Venne tratta dalle province
del Mezzogiorno una razza di animali, gli animali
cornuti; e lo spirito di commercio, per terra e
per mare, si dilatò dal Baltico all'Eussino, dalla foce
dell'Oder al porto di Costantinopoli. Sotto il regno
del Paganesimo e della barbarie, i Normanni
aveano arricchita la città schiavona di Giulino, dalle
loro cure ridotta a ricettacolo di commercio<a class="tag" id="tag125" href="#note125">[125]</a>. Da
questo porto situato alla foce dell'Oder, i corsari e
i mercatanti giugnevano in quarantatre giorni alle
coste orientali del Baltico. Quivi le popolazioni più
rimote si mescolavano fra loro, e i boschi sacri della
Curlandia vedeansi, narrano, ornati dell'oro della
Grecia, e della Spagna<a class="tag" id="tag126" href="#note126">[126]</a>. Una comunicazione facile,
<span class="pagenum"><a id="Page_88"></a>[88]</span>
fra Novogorod e il mare, venne scoperta: durante
la state attraversavansi un golfo, un lago, un fiume
navigabile: nel verno la superficie solida di una immensa
pianura di diaccio offeriva ai viaggiatori il
cammino. Dai dintorni di questa città, i Russi calavansi
per li fiumi che vanno a cader nel Boristene;
le loro navicelle formate di un solo albero portavano
schiavi d'ogni età; pellicce d'ogni specie, il mele
delle loro api, le pelli de' loro animali, e tutte le
derrate del Settentrione, condotte venivano, e raccolte
trovavansi ne' magazzini di Kiovia. Il mese di giugno
era per ordinario il tempo in cui la navigatrice
carovana partivasi. Il legno di quelle navicelle
serviva indi a fabbricar remi, e tavole per battelli
più ampj, e di maggiore durata; e questi nuovi navigli
scendeano senza ostacolo giù pel Boristene, fino
a sette o tredici catene di roccie, che, opponendosi
al letto del fiume, ne mandano precipitando le
acque. Se di minor conto erano queste cateratte, bastava
l'alleggerire i battelli; ma le più rilevanti essi
non potevano superare; i navicellai allora vedeansi
costretti a trasportare per terra le barche e gli schiavi,
e durante questo penoso viaggio di sei miglia,
stavano in continuo pericolo di essere assaliti dai
malandrini del deserto<a class="tag" id="tag127" href="#note127">[127]</a>. Alla prima isola che trovavano
<span class="pagenum"><a id="Page_89"></a>[89]</span>
al di sotto delle cateratte, i Russi celebravano
con una festa la buona sorte che dal rischio gli
avea campati; ad una seconda isola più vicina alla
foce del fiume, risarcivano i battelli per metterli in
istato di ricominciare più lunga e più perigliosa corsa
che aspettavali sul mar Nero. Costeggiando in appresso,
raggiugneano senza fatica la bocca del Danubio;
e se il vento li favoriva in trentasei o quaranta
ore approdavano alle rive della Natolia, d'onde
a Costantinopoli si trasferivano. Di ritorno nella
Russia, vi portavano un abbondante carico di biade,
vini, olj, lavori della Grecia e aromi dell'India. Alcuni
de' loro compatriotti si stanziavano nella Capitale
e nelle province dell'Impero greco, e la persona,
i beni e i privilegi del mercatante russo dai
negoziati fra le due nazioni veniano guarentiti<a class="tag" id="tag128" href="#note128">[128]</a>.
</p>

<p>
Ma non andò guari che si abusò, convertendola a
danno dell'uman genere, di una comunicazione apertasi
col fine di vantaggiarlo. In un intervallo di cento
<span class="pagenum"><a id="Page_90"></a>[90]</span>
novanta anni i Russi tentarono per quattro volte di
saccheggiare i tesori di Costantinopoli: e benchè queste
spedizioni navali non ottenessero tutte un eguale
successo, i motivi e i fini ne erano sempre stati i medesimi,
e i modi dell'imprenderle eguali<a class="tag" id="tag129" href="#note129">[129]</a>. I maravigliosi
racconti de' mercatanti russi che aveano veduta
la magnificenza e assaporato il lusso della città dei
Cesari, alcuni saggi di queste ricchezze che essi portavano
in patria, destarono la cupidigia de' lor selvaggi
concittadini. Incominciarono questi ad invidiare
quelle beneficenze che la natura ricusava al lor clima,
e a vagheggiare que' lavori dell'arte che, nè
attesa la lor dappocaggine poteano imitare, nè attesa
la lor povertà, procacciarsi. I Principi varangi
innalzarono bandiera di corsari, e trassero i migliori
loro marinai dalle nazioni che abitavano le isole settentrionali
dell'Oceano<a class="tag" id="tag130" href="#note130">[130]</a>. Abbiam veduta nel trascorso
secolo una immagine di tale armamento nelle
flotte de' Cosacchi che uscirono fuori del Boristene
per correre i mari colle intenzioni medesime<a class="tag" id="tag131" href="#note131">[131]</a>. Il
<span class="pagenum"><a id="Page_91"></a>[91]</span>
nome greco <i>monoxyla</i>, barca di un solo pezzo, ben
addiccasi alla chiglia de' lor navigli, che era un lungo
tronco di faggio o di betulla incavato; e su questa
leggiera e stretta base, continuata col mezzo di
assi, lunghe fino a sessanta piedi, si alzavano gli orli
della navicella, alti in circa dodici piedi. Privi di ponte
questi navigli aveano due governali, ed un albero,
e movendosi col ministero di remi e di vele, portavano
fra i quaranta e i settanta uomini, forniti delle
armi necessarie, e provveduti di acqua dolce, e di
pesce salato. Nella prima loro spedizione, i Russi
non adoperarono più di dugento di questi battelli;
ma quando tutte le forze di lor nazione spiegavano,
poteano condurre e mille, e mille dugento navigli
sotto le mura di Costantinopoli. La loro flotta
non era per nulla inferiore a quella di Agamennone;
i Greci spaventati la supponeano, dieci, o quindici
volte, più forte e più numerosa. Con qualche previdenza
e vigore, non sarebbe stato difficile agli Imperatori
il chiudere con una flotta la foce del Boristene.
Ma, mercè alla loro indolenza, le coste della Natolia
furono in preda a' corsari, che più non s'incontravano
da sei secoli sul Ponto Eussino; e sintanto
che la Capitale fu rispettata, i disastri di una
remota provincia sfuggirono all'attenzione de' Principi
e degli Storici. Finalmente poi la procella, che
devastata avea le rive del Fasi e di Trebisonda, scoppiò
sul bosforo Tracio, stretto di quindici miglia,
ove un avversario più abile avrebbe potuto arrestare
e distruggere l'informe naviglio de' Russi. Nella prima
loro intrapresa condotti dai Principi di Kiovia<a class="tag" id="tag132" href="#note132">[132]</a>,
<span class="pagenum"><a id="Page_92"></a>[92]</span>
non trovarono ostacolo alla loro navigazione, e mentre
l'Imperatore Michele, figlio di Teofilo, era lontano,
occuparono il porto di Costantinopoli. Il ridetto
principe, dopo avere affrontati mille pericoli, pervenne
finalmente a sbarcare alla scala del palagio, trasferitosi
tosto ad una chiesa consacrata a Maria Vergine<a class="tag" id="tag133" href="#note133">[133]</a>.
Per consiglio del Patriarca fu tolta da quel
Santuario una reliquia preziosa, l'abito della stessa
Madonna; e tuffatolo indi nel mare venne divotamente
attribuita alla protezione della madre di Dio
una tempesta che, giunta a proposito, persuase ai Russi
la ritirata<a class="tag" id="tag134" href="#note134">[134]</a>. Il silenzio de' Greci fa nascere dubbj
sulla verità o certamente sull'importanza del secondo
tentativo operato da Oleg, tutore dei figli di Ruric<a class="tag" id="tag135" href="#note135">[135]</a>.
<span class="pagenum"><a id="Page_93"></a>[93]</span>
Una sbarra ben affortificata e guernita di soldati, a
que' giorni, il Bosforo difendea: i Russi superarono un
tale ostacolo, come a ciò erano soliti, trascinando
le loro barche al di sopra dell'istmo, e le Cronache
nazionali parlano di questo semplicissimo espediente,
come se la flotta russa, protetta da un vento favorevole,
avesse navigato per terra. Igor, figlio di Ruric,
comandante della terza spedizione, avea scelto
un momento di debolezza e d'impaccio pe' Greci,
allorchè le armate navali stavano difendendo l'Impero
dai Saracini; ma ove non manca il coraggio,
rare volte mancano i modi della difesa. Vennero arditamente
lanciate contro il nemico quindici galee disordinate
ed infrante; ed invece di una sola bocca
di fuoco greco che collocar solevasi sulla prora, furono
abbondantemente provveduti di questa fiamma
e i fianchi e le poppe di tutti quindici i navigli.
Abili erano gli artefici, propizio l'aere. Migliaia di
Russi che preferirono l'annegarsi al cader vittima
dell'incendio, si gettarono in mare: tutti quelli che
alle coste della Tracia si ripararono, vennero inumanamente
trucidati dai soldati e dai contadini. Nullameno,
un terzo di naviglio russo si sottrasse alla
distruzione, guadagnando le basse acque, e nel successivo
anno Igor si apparecchiò a vendicare la ricevuta
sconfitta<a class="tag" id="tag136" href="#note136">[136]</a>. Dopo una lunga pace, Jaroslao
<span class="pagenum"><a id="Page_94"></a>[94]</span>
pronipote di Igor, avendo tentata una quarta invasione,
il fuoco greco rispinse nuovamente all'ingresso
del Bosforo una flotta che il figlio di Iaroslao comandava.
Ma l'antiguardo de' Greci dato essendosi
ad inseguire senza cautela i fuggitivi, fu preso in
mezzo da una moltitudine di barche russe; forse in
quel punto il fuoco greco mancò di alimento; e ventiquattro
imperiali galee, vennero quali prese, quali
mandate a fondo, quali in altra guisa distrutte<a class="tag" id="tag137" href="#note137">[137]</a>.
</p>

<p>
Più spesso colle negoziazioni che colle armi l'Impero
greco cercava sottrarsi ai pericoli, o ai disastri
del guerreggiare coi Russi. E per vero, in queste
marittime ostilità stava contro i Greci ogni svantaggio.
Doveano battersi con un popolo feroce, di
cui non era stile il conceder quartiere, povero sì
che speranza di bottino non offeriva; e affidato per
le sue ritratte ad inaccessibili asili, che ogni speranza
di vendetta al vincitore toglievano. Laonde, fosse
orgoglio, o debolezza, prevalse una opinione che il
continuarsi a cimentare con questi Barbari, non potea
far crescere, nè sminuire di gloria l'Impero. Costoro
posero sulle prime partiti immoderati, e non
ammissibili, qual si era quello di pretendere tre
libbre d'oro per ogni soldato o marinaio della loro
flotta. La gioventù russa ostinavasi nella brama delle
conquiste, mentre i saggi vegliardi raccomandavano
loro la moderazione. «Contentatevi, essi diceano,
<span class="pagenum"><a id="Page_95"></a>[95]</span>
delle grandiose offerte di Cesare. Non è egli meglio
ottenere senza combattere l'oro, l'argento, i drappi
di seta e tutto quanto è scopo dei nostri desiderj?
Siam noi sicuri della vittoria? Possiamo noi conchiudere
un trattato col mare? Noi non camminiamo
per terra, ma galleggiamo sull'abisso delle acque,
e la morte ai capi di ognun di noi sovrasta egualmente<a class="tag" id="tag138" href="#note138">[138]</a>».
La ricordanza di queste artiche flotte
che dal Cerchio polare pareano scendere, profonda
impressione di terrore lasciò nella Capitale degli
Imperatori. Il volgo di tutte le classi assicurava, e
credea, che una statua equestre, posta sulla piazza
del Tauro, predicesse, con misteriosa iscrizione, dover
finalmente venir giorno, in cui i Russi diventerebbero
padroni di Costantinopoli<a class="tag" id="tag139" href="#note139">[139]</a>. Son pochi anni
che una squadra russa, in vece di uscir del Boristene,
ha fatto il giro d'Europa: abbiam veduta la Capitale
degli Ottomani, minacciata da grandi e forti
vascelli di linea, de' quali un solo, e per l'abilità
de' suoi marinaj, e per la forza delle sue terribili
artiglierie, avrebbe bastato a mandare a fondo, o disperdere
cento navigli simili a quelli che gli antenati
de' Russi adopravano: onde i Turchi hanno
ogni ragion di temere che la generazione presente,
non veda compirsi una tal profezia; profezia che si
<span class="pagenum"><a id="Page_96"></a>[96]</span>
toglie dalle ordinarie perchè lo stile non ne è equivoco,
nè può esserne rivocata in dubbio la data.
</p>

<p>
<span class="sidenote">A. D. 555-673</span>
</p>

<p>
Men formidabili per terra che sul mare, erano i
Russi; soliti quasi sempre a combattere a piedi,
avvi motivo per credere che le irregolari loro legioni
sieno state sovente rovesciate, e dalla cavalleria delle
orde scitiche poste in rotta; ma le nascenti loro
città, comunque in uno stato di imperfezione si
ritrovassero, offerivano asilo ai sudditi, ostacolo tremendo
al nemico. La monarchia di Kiovia, sintanto
che non venne smembrata, a tutto il Settentrione
diè legge; e Swatoslao<a class="tag" id="tag140" href="#note140">[140]</a> figlio d'Igor, figlio di Oleck,
figlio di Ruric, le nazioni poste tra il Volga e il
Danubio, ora rispinse, or debellò; perchè le fatiche
di una vita militare e selvaggia, in questo principe
il vigore dello spirito e dell'animo fortificarono.
Vestito di una pelle d'orso, sul terreno ignudo per
lo più coricavasi, e guanciale ad esso era una sella;
nel nudrirsi di cibi semplici e grossolani agli eroi
di Omero non la cedea<a class="tag" id="tag141" href="#note141">[141]</a>, e tai cibi erano per lo
più carne di cavallo arrostita, o sugli ardenti carboni
abbrustolata. La consuetudine della guerra addestrava
<span class="pagenum"><a id="Page_97"></a>[97]</span>
e istruiva il suo esercito, ed è credibile
che non fosse permesso a quelle soldatesche lo sfoggiare
d'un lusso ignoto al loro generale. Un'ambasceria
venutagli per parte dell'imperatore Niceforo
indusse Swatoslao ad intraprendere la conquista della
Bulgaria, intanto che un donativo di millecinquecento
libbre d'oro servivagli alle spese già fatte, o che
per quella spedizione far si dovevano. Imbarcati sessantamila
de' suoi che, usciti dalla foce del Boristene
a quella del Danubio volser le vele, alle coste della
Mesia approdò, ove dopo sanguinosa battaglia le
spade russe sulle frecce della cavalleria de' Bulgari
ebber trionfo. Il Re vinto scese nel sepolcro; i figli
di lui caddero in potere del vincitore; e i nortici
guerrieri, sino alle falde dell'Emo, i suoi Stati devastarono
o saccheggiarono. Il principe varangio, anzichè
abbandonar la sua preda e mantenere le date
promesse, più propenso a maggiormente innoltrarsi
che a retrocedere si mostrava; onde se il buon successo
avesse coronato il fine della sua impresa, già
nel decimo secolo la residenza dell'Impero russo
sarebbe stata sotto un clima più temperato e più
fertile trasferita. Swatoslao divisò godere de' moltiplici
vantaggi che ben sentiva essere al suo nuovo
stato inerenti, potendo già, sia col commercio, sia
colla rapina, attrarre a sè le diverse produzioni di
tutta la Terra. Una facile navigazione gli arrecava le
pellicce, la cera e l'idromele della Russia. Di cavalli
e delle spoglie d'Occidente l'Ungheria lo forniva, la
Grecia abbondava d'oro, d'argento, e di tutti quegli
arredi di lusso, de' quali, in sua povertà, disdegnoso
ostentavasi il vincitore. Numerose bande di Patzinaciti,
di Cozari, e di Turchi accorreano da ogni lato
<span class="pagenum"><a id="Page_98"></a>[98]</span>
sotto le bandiere di un principe vittorioso. In questo
mezzo, l'ambasciatore di Niceforo, tradendo il
suo padrone, vestì la porpora, e promise ai nuovi
confederati dell'Impero di spartirsene seco loro i
tesori. Il principe russo continuò intanto la militare
sua corsa dalle rive del Danubio sino ad Adrianopoli;
e quando intimato vennegli di sgomberare la
provincia romana, diede una disdegnosa risposta
aggiugnendo che la stessa Costantinopoli dovea fra
poco aspettarsi l'arrivo del suo nemico e padrone.
</p>

<p>
<span class="sidenote">A. D. 970-973</span>
</p>

<p>
Niceforo non era più in istato di riparare ai
danni che egli medesimo all'Impero avea procacciati,
allorchè il trono e la moglie di lui vennero nelle
mani di Giovanni Zimiscè, che sotto piccola statura
il coraggio e la mente di un eroe nascondea<a class="tag" id="tag142" href="#note142">[142]</a>. La
prima vittoria riportata dai Luogo-tenenti di Zimiscè,
tolse ai Russi i loro confederati stranieri, ventimila
de' quali furono o uccisi, o trascinati alla
ribellione, o costretti per ultimo al partito di abbandonar
le bandiere. Già libera era la Tracia; ma
settantamila Barbari rimanevano sotto l'armi, e le
legioni che erano state richiamate dalle nuove conquiste
della Sorìa, si accigneano, giunta la primavera,
a correre sotto gli stendardi di un principe
guerriero, che l'amico e il vendicatore de' Bulgari si
<span class="pagenum"><a id="Page_99"></a>[99]</span>
chiariva. Avendo il nemico lasciate scoperte le gole
del monte Emo, gli Imperiali le occuparono tostamente.
L'antiguardo romano era fatto dagli <i>Immortali</i>,
superbo nome assuntosi ad imitazion de' Persiani;
l'Imperatore conducea un corpo di diecimila
cinquecento fantacini; e il rimanente delle sue forze,
le bagaglie e le macchine da guerra con lentezza e
cautela venivano appresso. Per sua prima impresa,
Zimiscè ridusse in due giorni Marcianopoli o
Peristlaba<a class="tag" id="tag143" href="#note143">[143]</a>. Scalate ne furono a suon di tromba
le mura, e mentre ottomila cinquecento Russi venivano
passati a fil di spada, i figli del principe di
Bulgaria liberati da carcere ignominioso, furono insigniti
del titolo vano di Re. Dopo queste moltiplicate
sconfitte, Swatoslao si ritrasse nel ben munito
campo di Dristra in riva al Danubio, fin dove perseguillo
un nemico abile nel valersi a vicenda, e
secondo l'uopo, della celerità e della lentezza. Intanto
che le bizantine galee risalivano il fiume, le
truppe compieano le loro fazioni di circonvallazione;
onde il principe russo, che teneasi riparato dietro
le fortificazioni del suo campo e della città, rimase
d'ogni intorno avvolto, assalito, e condotto ad ultima
<span class="pagenum"><a id="Page_100"></a>[100]</span>
stremità. Per molte azioni valorose, per molte
disperate sortite si segnalarono i Russi, e sol dopo
un assedio di sessantacinque giorni, Swatoslao cedè
alla fortuna, ottenendo tale capitolazione che valse
a dimostrare la prudenza del vincitore, e quanto
questi apprezzasse la prodezza, e temesse la disperazione
di un guerriero, il cui animo domar non poteasi.
Con solenni giuramenti che sapeano d'imprecazione,
il Gran Duca della Russia obbligossi a mettere
da un lato tutti i divisamenti concetti contra
l'Impero, al qual patto ottenne la permissione di
rivedere i suoi Stati. Dovette inoltre convenire, perchè
la libertà al commercio e alla navigazione venisse
restituita; si concedè una misura di biada ad
ognuno de' suoi soldati, nella qual circostanza il
numero di ventiduemila misure distribuite nel campo,
diè a divedere quanti soldati perduti aveva il duce
russo, e quanti ancora gliene rimanevano. Dopo un
disastroso viaggio i Russi raggiunsero la foce del
Boristene; ma privi di vettovaglie e da avversa stagione
tribolati, passarono il verno sul diaccio, e
prima di potersi rimettere in cammino, Swatoslao fu
sorpreso, ed oppresso dalle confinanti tribù, colle
quali i Greci avevano avuta l'accortezza di intavolare
utili corrispondenze<a class="tag" id="tag144" href="#note144">[144]</a>. Ben altro di Zimiscè
fu il ritorno, che venne accolto nella sua Capitale
come l'antica Roma, Camillo e Mario, suoi liberatori,
accogliea; il devoto Imperatore però dando laude
della sua vittoria alla Madre di Dio, l'Immagine
<span class="pagenum"><a id="Page_101"></a>[101]</span>
della Madonna che si tenea il bambino fra le braccia,
venne collocata sul carro trionfale cui gravavano
le spoglie dell'inimico, e decoravano i reali arredi
della bulgara monarchia. Mentre l'Imperatore facea
il suo ingresso a cavallo, ornato di diadema la fronte,
e portandosi fra le mani una corona d'alloro, Costantinopoli
era ammirata di dover celebrare le virtù
guerriere di cotest'uomo<a class="tag" id="tag145" href="#note145">[145]</a>.
</p>

<p>
<span class="sidenote">A. D. 864</span>
</p>

<p>
Fozio, patriarca dì Costantinopoli, nel quale l'ambizione
pareggiava la brama del sapere, si congratula
colla Chiesa greca, e con sè medesimo, di avere
convertiti i Russi<a class="tag" id="tag146" href="#note146">[146]</a>. Egli avea di fatto indotti questi
uomini truci e sanguinolenti a riconoscere Gesù Cristo
per loro Dio, i missionarj Cristiani per loro maestri,
e i Romani per loro amici e fratelli. Ma fu di breve
durata questo trionfo: non era difficile, che cedendo
alla varietà degli avvenimenti collegatisi alle
successive loro imprese, alcuni duci russi acconsentissero
a ricevere l'acqua del Battesimo: potea un
vescovo greco sotto nome di metropolitano amministrare,
<span class="pagenum"><a id="Page_102"></a>[102]</span>
nella Cattedrale di Kiovia, i Sacramenti ad alcune
congregazioni composte di schiavi e di nativi
del paese; ma la semenza del Vangelo sopra ingrato
suolo cadea: considerabile fu il numero degli apostati,
scarsissimo quello de' convertiti. Il battesimo
di Olga contrassegna la vera epoca del cristianesimo
introdottosi nella Russia<a class="tag" id="tag147" href="#note147">[147]</a>. Una donna, forse delle
ultime classi della società, che come Olga, avea saputo
vendicare la morte di Igor suo marito, e dello
scettro del medesimo impadronirsi, non potea mancare
di quell'operoso vigore atto ad inspirar temenza
ne' popoli barbari e ad indurli a sommessione. Ella
scelse un momento di pace generale interna ed esterna
de' suoi Stati per trasferirsi da Kiovia a Costantinopoli,
ove la ricevè nel suo palagio l'Imperatore
Costantino Porfirogeneta, che ha descritto egli
medesimo minutamente tutto il cerimoniale di
questo ricevimento: fin quanto il rispetto dovuto alla
porpora lo permettea, vennero regolati gli ufizj dell'etichetta,
i titoli, i saluti, i conviti, i donativi
in modo che potesse chiamarsene soddisfatta la vanità
della principessa straniera<a class="tag" id="tag148" href="#note148">[148]</a>. Al fonte battesimale
<span class="pagenum"><a id="Page_103"></a>[103]</span>
ella assunse il nome venerato fra i Greci
dell'imperatrice Elena: e a quanto apparisce la conversione
di lei fu preceduta da quella di suo zio,
di due interpreti, di sedici matrone, di diciotto donne
di minor conto, di ventidue servi o ministri, e
di quarantadue mercatanti, in che stavasi il suo
corteggio. Di ritorno a Kiovia e a Novogorod, rimase
ferma nella nuova sua religione; ma infruttuosi
furono gli sforzi della medesima per propagare l'Evangelo,
e fosse ostinatezza, o indifferenza, la sua famiglia
e il suo popolo si mantennero fedeli alle divinità
de' loro antenati. Swatoslao, figlio di Olga, temè
il disprezzo e la derisione de' suoi coetanei, e
Valadimiro pronipote della ridetta regina, diedesi con
tutto l'ardore proprio della giovinezza alla cura di
moltiplicare e illustrare i monumenti dell'antica religione
de' Russi. Con umani sagrifizj continuavano
tuttavia i popoli del Nort a voler placare le feroci
loro divinità, e nella scelta della vittima, il cittadino
preferivasi allo straniero, il cristiano all'idolatra;
un padre che avesse voluto ritogliere il proprio
figlio al coltello de' Sacerdoti, periva insieme
con esso, vittima del furore di quella fanatica moltitudine.
Ciò nullameno le lezioni e l'esempio della
pietosa Olga, aveano fatta impressione segreta, ma
profonda sugli animi del giovine principe, e d'una
parte di popolo; i missionarj greci continuavano a
predicare, a disputare fra loro, e a battezzar convertiti,
intanto che gli ambasciatori e i negozianti
russi che dimoravano a Costantinopoli, raffrontavano
la truce loro idolatria col più allettevole culto dei
Greci. Ammirata aveano la chiesa di S. Sofia, le animate
tele, ove effigiate vedeansi le vite de' Santi
<span class="pagenum"><a id="Page_104"></a>[104]</span>
e de' Martiri, le ricchezze dell'altare, la molta quantità
dei preti, e i magnifici loro apparati, la pompa
e il buon ordine delle cerimonie; edificati da quegli
armoniosi cantici, dopo de' quali un silenzio religioso
veniva, si lasciarono persuadere facilmente che
un coro d'Angeli scendesse ogni giorno dal Cielo per
unirsi alla divozion de' fedeli<a class="tag" id="tag149" href="#note149">[149]</a>; ma l'eccitamento
più forte alla conversione di Valadimiro si fu la
brama di congiungersi in nozze ad una donna romana.
Il Pontefice cristiano gli amministrò il battesimo,
e il matrimonio ad un tempo, nella città di
Cherson, città che Valadimiro restituì all'imperatore
Basilio, fratel di sua moglie. Questa città avea
le porte di bronzo che vennero, dicesi, trasportate
a Novogorod e poste dinanzi alla chiesa qual monumento
del trionfo e della fede di Valadimiro<a class="tag" id="tag150" href="#note150">[150]</a>.
Ad un cenno di questo sovrano, <i>Perrun</i>, il Dio del
tuono, da lui medesimo adorato sì lungo tempo,
atterrato venne e trascinato nel fango; l'informe statua
della divinità fu posta in pezzi a colpi di mazza
<span class="pagenum"><a id="Page_105"></a>[105]</span>
da dodici robusti Barbari, che la gettarono indi
con indignazione nel Boristene. Un editto di Valadimiro
avendo chiariti nemici di Dio e del principe,
e minacciato di trattarli siccome tali, tutti coloro
che ricuserebbero il battesimo, i fiumi della
Russia ricevettero migliaia di sudditi che alla sacra
cerimonia prestaronsi, gareggianti in riconoscere la
verità, e l'eccellenza di una dottrina dal gran Duca,
e da' suoi Boiardi abbracciata. La generazione successiva
vide sparire ogni avanzo di paganesimo; ma
i due fratelli di Valadimiro essendo morti senza avere
ricevuto questo segno caratteristico del Cristianesimo,
ne vennero disotterrate le ossa e purificate
con un battesimo postumo ed irregolare.
</p>

<p>
<span class="sidenote">A. D. 800-1100</span>
</p>

<p>
Ne' secoli nono, decimo e undecimo dell'Era cristiana,
il regno dell'Evangelo e della Chiesa, si
estese sulla Bulgaria, l'Ungheria, la Boemia, la Sassonia,
la Danimarca, la Norvegia, la Svezia, la Polonia
e la Russia<a class="tag" id="tag151" href="#note151">[151]</a>; e rinovatisi i trionfi dell'appostolico
zelo in questa età di ferro del Cristianesimo,
le contrade settentrionali e orientali dell'Europa,
si sottomisero ad una religione, la quale più nella
parte teoretica, che nella pratica dal culto degli idoli
differiva<a class="tag" id="tag152" href="#note152">[152]</a>. Una lodevole ambizione conduceva i monaci
<span class="pagenum"><a id="Page_106"></a>[106]</span>
dell'Alemagna e della Grecia per mezzo alle
tende e alle capanne dei Barbari. La povertà, la
fatica, i pericoli furono il retaggio di questi primi
missionarj della Fede: armati di operoso e paziente
coraggio, le loro intenzioni erano pure, e degne di
stima: nè miglior ricompensa poteano aspettarsi fuor
della testimonianza della loro coscienza e della venerazione
di un grato popolo. Ma gli orgogliosi e
ricchi prelati de' tempi posteriori, il frutto di queste
missioni raccolsero. Volontarie furono le prime conversioni,
nè i missionarj aveano altr'armi, che la
santità de' costumi, e l'eloquenza de' loro discorsi:
per via di miracoli e di visioni combatteano le favole
domestiche dei Pagani: e a meglio sedurre i governanti
ne lusingavano la vanità, e agli interessi dei
medesimi davano opera. I Capi delle nazioni, ai quali
i titoli di re e di santi largivansi<a class="tag" id="tag153" href="#note153">[153]</a>, credevano opera
legittima e pia il sottomettere alla Fede cattolica i
loro sudditi e i lor vicini. La costa del Baltico, dall'Holstein
sino al golfo di Finlandia, a nome e sotto
la bandiera della Croce fu invasa: la conversione della
Lituania operata nel secolo decimoquarto al regno
<span class="pagenum"><a id="Page_107"></a>[107]</span>
della idolatria pose termine. Un riguardo di verità
e buona fede ne costrigne a confessare che la conversione
del Nort, molti vantaggi agli antichi e ai
nuovi cristiani produsse. Se i precetti del Vangelo,
che raccomandano la carità e la pace, non poterono
estinguere il furor della guerra connaturale alla specie
umana, e se l'ambizione dei principi cattolici
ha nondimeno rinovate in tutti i secoli le calamità
che a questo flagello si uniscono, almeno l'avere ammessi
i Barbari nel seno della civile ed ecclesiastica
società, liberò l'Europa dai devastamenti che per
mare e per terra operavansi dai Normanni, dagli Ungaresi
e dai Russi, e appresero questi a rispettare il
sangue umano, e divennero coltivatori<a class="tag" id="tag154" href="#note154">[154]</a>. Aggiugnendosi
la prevalenza del clero ad istituir leggi e
a consolidare il buon ordine, i popoli selvaggi conobbero
gli elementi delle Arti e delle Scienze. Mossi
da una saggia pietà i Principi russi, ebbero l'intendimento
di chiamare al proprio servigio i più abili fra
i Greci, affinchè abbellissero la città, e ne ammaestrassero
gli abitanti. Vidersi, benchè informemente,
imitati e copiati nelle chiese di Kiovia e di Novogorod
la cupola e i quadri di S. Sofia; gli scritti dei
<span class="pagenum"><a id="Page_108"></a>[108]</span>
Padri vennero tradotti in lingua schiavona, e trecento
nobili giovani si trovarono sollecitati, o costretti a
frequentare le lezioni del collegio di Jaroslao. Parrebbe,
che quanto ai progressi nelle cognizioni, i Russi
avessero dovuto ottenere grandi vantaggi dagli speciali
vincoli per cui stretti erano alla Chiesa e allo
Stato di Costantinopoli, che in que' tempi, nè a torto,
dell'ignoranza de' Latini rideansi. Ma la nazione greca
vivea nella schiavitù, isolata, e in uno stato di rapido
scadimento: dopo la caduta di Kiovia, la navigazione
del Boristene fu trascurata; e intanto che
i Sovrani della città di Volodimir e di Mosca si trovavano
disgiunti dal mare e dal rimanente della Cristianità,
i Tartari fecero soffrire a quella Monarchia
divisa in parti il vergognoso giogo della barbarie<a class="tag" id="tag155" href="#note155">[155]</a>.
I regni degli Schiavoni e degli Scandinavi, convertiti
dai missionarj latini, trovavansi per vero dire
sottomessi alla giurisdizione spirituale e alle pretensioni
temporali de' Papi<a class="tag" id="tag156" href="#note156">[156]</a>. Ma avendo abbracciata
la stessa lingua e lo stesso culto di Roma, assunsero
lo spirito libero e generoso della Repubblica europea,
e a poco a poco dalla luce del sapere che splendè
in Occidente, anch'essi furono rischiarati.
</p>
</div>

<div class="chapter">
<p>
<span class="pagenum"><a id="Page_109"></a>[109]</span>
</p>

<h2>
CAPITOLO LVI.
</h2>

<div class="blockquote">
<p>
<i>I Saracini, i Franchi e i Greci in Italia. Prime
avventure de' Normanni, e colonie poste da essi in
questa parte dell'Europa. Indole e conquiste di
Roberto Guiscardo duca della Puglia. Liberazione
della Sicilia operata da Ruggero, fratello di Guiscardo.
Vittoria sugl'imperatori dell'Oriente e
dell'Occidente da Roberto riportata. Ruggero, re
di Sicilia, invade l'Affrica e la Grecia. L'imperatore
Manuele Comneno. Guerra tra i Greci e i
Normanni. Estinzione de' Normanni.</i>
</p>
</div>

<p>
<span class="sidenote">A. D. 840-1017</span>
</p>

<p>
Le tre grandi nazioni dei mondo, i Greci, i Saracini
e i Franchi, venute fra loro a scontro, sul
teatro dell'Italia si combatterono<a class="tag" id="tag157" href="#note157">[157]</a>. Le province
<span class="pagenum"><a id="Page_110"></a>[110]</span>
meridionali che formano oggidì il regno di Napoli,
erano quasi per intero sottomesse ai duchi Lombardi
principi di Benevento<a class="tag" id="tag158" href="#note158">[158]</a>, sì formidabili in
guerra, che il genio di Carlomagno per un momento
arrestarono, e pel progresso delle cognizioni
fervorosi tanto, che nella loro Capitale un'accademia
di trentadue filosofi o grammatici mantenevano.
Dalle rovine e dallo smembramento di questo
Stato, un giorno sì florido, sorsero i principati di Benevento,
di Salerno e di Capua, rivali fra loro; e
l'ambizione o la sete della vendetta accecò tanto le
diverse fazioni, che a chiamar s'indussero i Saracini,
onde videro per lor colpa il proprio retaggio divenir
preda degli stranieri. Due secoli di calamità oppressero
l'Italia, tribolata da una sequela di crudeli disastri,
che gli oppressori della medesima non valevano
a ristorare con quella unione e tranquillità,
cui solamente da una conquista ben assodata è lecito
lo sperare. I vascelli de' Saracini soventi volte, e
quasi ogni anno dal porto di Palermo salpavano:
con troppa indulgenza gli accoglieano i Cristiani di
Napoli. Più spaventosi armamenti la costa d'Affrica
somministrava; e non rare volte accadea che persin
gli Arabi dell'Andaluzia venissero or per soccorrere
i Musulmani, or per rispingerli, se per professata
Setta da lor differivano. Nel corso delle terrene vicissitudini,
le Forche Caudine ebbero la seconda
volta il destino di nascondere un aguato. Il sangue
<span class="pagenum"><a id="Page_111"></a>[111]</span>
degli Affricani una seconda volta i campi di Canne
innaffiò, e nuovamente per variate vicende, il Sovrano
di Roma, ora assalì, ora difese le mura di Capua e
di Taranto. Una colonia di Saracini stanziata erasi
a Bari, che domina l'ingresso del golfo Adriatico,
e devastando costoro, senza distinguere nè popoli, nè
persona, i paesi de' Greci e de' Latini, entrambi gli
Imperatori irritati, per la vendetta comune, si collegarono.
Basilio il Macedone, primo della sua stirpe,
e Luigi pronipote di Carlomagno<a class="tag" id="tag159" href="#note159">[159]</a>, sottoscrissero
una lega offensiva, ove ciascuna delle due parti
obbligossi a fornire le cose all'altra mancanti. Ma
l'Imperator greco non potea, senza commettere un
atto d'imprudenza, inviare in Italia le sue truppe
che campeggiavano nell'Asia, nè i Latini guerrieri
bastavano di per sè stessi a difendersi, a meno che
il navilio bisantino l'ingresso del golfo padroneggiasse.
La fanteria dunque de' Franchi, la cavalleria
e le galee de' Greci, il Forte di Bari assediarono: e
l'Emiro arabo, dopo essersi difeso per quattro anni,
alla clemenza di Luigi, che le fazioni dell'assedio
comandava in persona, si sottomise. Mercè una tal
lega, i due Imperatori questa rilevante piazza possedeano
in comune; ma non andò guari che lamentele,
eccitate da scambievole orgoglio e gelosia, il
lor buon accordo turbarono. Attribuendosi i Greci
il merito della conquista, e la gloria del trionfo, e
vantando la grandezza delle proprie forze, derideano
l'intemperanza, e la dappocaggine di una mano di
Barbari che militava sotto le bandiere del principe
<span class="pagenum"><a id="Page_112"></a>[112]</span>
Carlovingio. La risposta che ai costoro motteggi egli
fece, spira tutta l'eloquenza della indignazione e della
verità. «Noi confessiamo la grandezza de' vostri apparecchi,
dicea il pronipote di Carlomagno; i vostri
eserciti di fatto erano numerosi, come que' nugoli
di locuste che oscurano un giorno della state,
ma dopo corto battere d'ali, e poca estesa volata,
estenuate e sfiatate cadon per terra. Simili a questi
insetti, dopo un debole sforzo siete caduti; vinti per
colpa di vostra infingardaggine, avete abbandonato
il campo di battaglia per affrontare e spogliare i
Cristiani della costa di Schiavonia, che son nostri
sudditi. Il numero de' nostri guerrieri, voi dite, era
scarso; e perchè ciò? perchè stanco io d'aspettarvi,
avea licenziato il mio esercito, nè conservai che
pochi scelti soldati per continuare le fazioni dell'assedio
di Bari. Se alla presenza del pericolo e
della morte, si sono abbandonati ai diletti de' lor
conviti ospitali, cotali feste hanno forse il vigore
delle loro imprese scemato? È forse la vostra frugalità
che ha rovesciate le mura di Bari? Non son
questi i prodi Franchi, che, comunque scemati di numero,
dalle fatiche e dalle infermità, posero alle
strette e debellarono i tre più possenti emiri dei
Saracini? Non è la rotta di questi emiri che ha
affrettato l'arrendersi della città? Bari è caduta. Lo
spavento si è impadronito di Taranto; la Calabria
sarà liberata; e padroni noi del mare, non sarà difficile
il ritogliere la Sicilia dalle mani degl'Infedeli.
Mio fratello, aggiugneva (e nulla eravi di più atto a
trafiggere la greca vanità, quanto questa denominazione
di <i>fratello</i>), affrettate i soccorsi marittimi che
<span class="pagenum"><a id="Page_113"></a>[113]</span>
mi dovete somministrare; rispettate i vostri confederati,
e degli adulatori fidatevi meno<a class="tag" id="tag160" href="#note160">[160]</a>».
</p>

<p>
<span class="sidenote">A. D. 890</span>
</p>

<p>
Ma la morte di Luigi, e la debolezza della dinastia
de' Carlovingi, le sublimi speranze de' Franchi
mandarono a vuoto; e qual che si fosse quella delle
due nazioni, cui l'onore di avere soggiogata Bari si
appartenea, certamente gl'imperatori greci, Basilio,
e Leone figlio di lui, tutto il frutto ne colsero. O
per amore o per forza, la Puglia e la Calabria li
riconobbero per sovrani; una linea ideale condottasi
dal monte Gargano alla baia di Salerno, dà a divedere,
come la maggior parte del regno di Napoli
fosse all'Impero d'Oriente soggetta. Oltre questa
linea stavano i duchi, o le repubbliche di Amalfi<a class="tag" id="tag161" href="#note161">[161]</a>
e di Napoli, le quali non avendo mai trasgrediti i
doveri del vassallaggio, godeano i felici effetti di
aver vicino il lor Sovrano legittimo; e soprattutto
Amalfi arricchivasi pel commercio che delle produzioni
e de' lavori dell'Asia, aperto avea colla Europa;
ma i principi lombardi di Benevento, di Salerno e
di Capua<a class="tag" id="tag162" href="#note162">[162]</a>, fecero spesse volte a lor malgrado
<span class="pagenum"><a id="Page_114"></a>[114]</span>
causa separata dalle province greche, e violarono la
promessa di sommessione e tributo che aveano pattuita.
La città di Bari, fattasi più ricca e più grande,
divenne la metropoli del nuovo <i>tema</i>, ossia della
nuova provincia della Lombardia: l'ufiziale posto a
comandarla, ottenne il titolo di Patrizio, indi la singolare
denominazione di Katapan<a class="tag" id="tag163" href="#note163">[163]</a>: l'amministrazione
della Chiesa e dello Stato, regolate vennero
in guisa, che dal trono di Costantinopoli dovettero
affatto dipendere. Gli sforzi operati dai principi d'Italia
per contendere ai Greci questa possanza, di vigore
e d'accordo mancarono; e quanto agli sforzi
delle soldatesche alemanne, che capitanate dagli Ottoni
scendeano l'Alpi, i Greci a rispingerli, o a
mandarli a vuoto pervennero. Il primo, e il più
grande di cotesti imperatori sassoni, si vide costretto
ad abbandonare l'assedio di Bari; il secondo, dopo
avere perduti i più coraggiosi fra i suoi vescovi e
baroni, ebbe a ventura il potere ritirarsi con onore
dopo la sanguinosa battaglia di Crotone. Trionfò
<span class="pagenum"><a id="Page_115"></a>[115]</span>
de' Franchi il valore de' Saracini, comunque le squadre
di Bisanzo avessero dianzi proibite le Fortezze e
le coste dell'Italia a questi corsari; ma l'interesse
sulla superstizione o il risentimento la vinse: e il
califfo di Egitto spedì in soccorso del suo confederato
cristiano quarantamila Musulmani. I successori
di Basilio II<a class="tag" id="tag164" href="#note164">[164]</a> si lasciarono persuadere che la conquista
e la conservazione della Lombardia doveano
unicamente alla giustizia delle proprie leggi, alla
virtù de' proprj ministri, alla gratitudine di un popolo
liberato per essi dall'anarchia e dall'oppressione.
Una sequela di ribellioni non potè a meno
però di portar qualche lume sul vero stato delle
cose alla Corte di Costantinopoli, sinchè poi la rapidità
de' buoni successi ottenuti dai venturieri normanni
dileguasse affatto gli abbagli che l'adulazione
aveva nudriti.
</p>

<p>
<span class="pagenum"><a id="Page_116"></a>[116]</span>
L'instabilità delle umane cose in trista guisa apparisce
dall'instituire un confronto tra lo Stato della
Puglia e della Calabria nel decimo secolo dell'Era
cristiana, e tra quel che erano state queste province
ai tempi di Pitagora. Nella più remota di queste
due epoche, la costa della Magna Grecia (così nomavasi
allora l'Italia) abbondava di città libere,
opulenti, e piene di soldati, di artisti e filosofi, intanto
che le forze militari di Taranto, di Sibari, di
Crotone, in nulla cedeano a quelle di un poderosissimo
regno. Nel secolo di cui scriviamo la storia, le stesse
province erano in preda all'ignoranza, tribolate
dalla tirannide, spopolate dalla guerra co' Barbari;
nè forse abbiam luogo di apporre troppo severamente
la taccia di avere esagerato ad un autore di quei
tempi che ne le dipinse «vaste e fertili regioni, devastate,
come la Terra dopo il diluvio universale lo
fu<a class="tag" id="tag165" href="#note165">[165]</a>.» A conoscere quali devastazioni gli Arabi, i
Franchi, e i Greci nell'Italia meridionale operassero,
sceglierò due o tre fatti opportuni parimente a dimostrare
i costumi degl'invasori.
</p>

<p>
<span class="sidenote">A. D. 875</span>
</p>

<p>
I. Non contenti i Saracini di spogliare i monasteri
e le chiese, voleano ancora profanarle commettendo
sacrilegi. Durante l'assedio di Salerno un Capo Musulmano
avea posto nel luogo della Mensa eucaristica
il proprio letto, ove ogni notte la verginità di
<span class="pagenum"><a id="Page_117"></a>[117]</span>
una monaca sacrificava. Mentre sforzavasi a superare
la resistenza che una di queste Religiose opponevagli,
una trave, o per arte altrui, o per accidente staccatasi
dal letto gli cadde sul capo, onde la morte dell'impudico
Musulmano venne attribuita alla collera di Gesù
Cristo che assumea finalmente la difesa della fedele
sua sposa<a class="tag" id="tag166" href="#note166">[166]</a>.
</p>

<p>
<span class="sidenote">A. D. 874</span>
</p>

<p>
II. I Saracini teneano strette d'assedio le città di Benevento
e di Capua: i Lombardi dopo avere chiesto
indarno soccorso ai successori di Carlomagno, la
clemenza e l'aiuto dell'imperator greco implorarono<a class="tag" id="tag167" href="#note167">[167]</a>.
Un intrepido cittadino che venne calato
dall'alto delle mura, attraversò le nemiche trincee, ed
eseguì la propria incumbenza; ma mentre stava per
ritornare alla città, e rincorarne gli abitanti narrando
loro il buon esito delle operate cose, cadde fra
le mani dei Barbari. Costoro gli prescrissero di favorire
la loro impresa ingannando i suoi concittadini.
Ricchezze e onorificenze state gli sarebbero guiderdone
di frode: la veracità all'opposto gli avrebbe
<span class="pagenum"><a id="Page_118"></a>[118]</span>
fruttata una morte pronta e sicura. Mostrò di
rendersi: ma giunto in tanta vicinanza d'essere udito
da que' che stavano sui baluardi, ad alta voce gridò,
«Amici miei, miei fratelli, coraggio e pazienza!
continuate a resistere: il vostro Sovrano sa a quale
stremo siete ridotti; i vostri liberatori avvicinano:
mi è noto il destin che mi aspetta; confido alla gratitudine
vostra la cura di mia moglie, e de' miei figli».
Il furore degli Arabi confermò la verità delle
cose dette da questo generoso cittadino, che cadde
trafitto da mille colpi; ma egli merita di vivere mai
sempre nella memoria degli uomini virtuosi. È però
da osservarsi che un'azione di tal natura viene
applicata a diverse occasioni ed epoche, così antiche,
come moderne, onde è lecito dubitare alcun poco
sulla realtà della cosa<a class="tag" id="tag168" href="#note168">[168]</a>.
</p>

<p>
<span class="sidenote">A. D. 930</span>
</p>

<p>
III. Il terzo fatto può in mezzo agli orrori della
guerra movere al riso. Tebaldo, marchese di Camerino
e di Spoleto<a class="tag" id="tag169" href="#note169">[169]</a>, difendendo le parli dei ribelli
<span class="pagenum"><a id="Page_119"></a>[119]</span>
di Benevento, manifestava nella sua condotta una
tranquilla crudeltà, che a que' giorni non era inconciliabile
coll'eroismo. I prigionieri, o Greci, o partigiani
de' Greci, che gli cadeano fra le mani, perdeano
gli organi della virilità; e rincalzando l'oltraggio
con atroce motteggio, «io spero, aggiugnea, di
poter presentare al greco Imperatore un esercito di
quegli eunuchi, che fanno il più prezioso fra gli
ornamenti della Corte bisantina». Il presidio d'un
castello essendo stato disfatto in una sortita, stava
per eseguirsi la solita fazione sui prigionieri. Ma le
cose vennero interrotte da una donna, che, lanciatasi
a guisa di forsennata in mezzo ai carnefici, colle
sue grida sforzò Tebaldo a porgerle ascolto. «In
questa guisa, o magnanimo eroe, ella esclamò, tu intimi
guerra alle donne, alle donne che non ti hanno
mai fatta veruna ingiuria, e che non hanno altr'armi
fuor della loro rocca e del loro fuso?» — Tebaldo
negò il fatto, asserendo che non avea mai udito favellare
di guerra guerreggiata contra le donne, dai
giorni delle Amazzoni in poi. « — Come? riprese a
dire infuriata costei: potevate voi assalirne in un
modo più immediato? potevate voi trafiggerci in
una parte più sensibile, quanto col privare i nostri
mariti della cosa, che in essi amiamo maggiormente,
della sorgente de' nostri diletti; e della speranza
della nostra posterità? ci avete tolte le nostre mandrie;
l'ho sofferto senza lamentarmi: ma questa fatale
ingiuria, questa perdita irreparabile, ha stancata
la mia pazienza, e chiama sui vostri capi la giustizia
del cielo, e quella degli uomini». Fu applaudito
all'eloquenza di questa femmina, non senza molto
scrosciar di risa: e i Franchi, comunque selvaggi,
<span class="pagenum"><a id="Page_120"></a>[120]</span>
comunque poco accessibili alla pietà, rimasero commossi
da una disperazione, ragionevole, quanto comica;
per cui oltre alla liberazione de' prigionieri,
la restituzione de' proprj beni ella ottenne. Mentre
tornava trionfando al castello, un messo mandatole
da Tebaldo, le chiese, qual punizione dovrebbe pronunziarsi
contra suo marito, se per l'avvenire fosse
nuovamente colto coll'armi alla mano. «Se tal fosse
il suo delitto, e la sua sfortuna, rispose l'oratrice
senza titubare, egli ha occhi, ha naso, ha mani e
piedi: queste cose gli appartengono, e può meritar
di perderle co' suoi delitti; ma prego il mio Signore,
e mio degno padrone a risparmiare ciò che la sua
debole serva osa richiamare, come sua particolare e
legittima proprietà»<a class="tag" id="tag170" href="#note170">[170]</a>.
</p>

<p>
<span class="sidenote">A. D. 1016</span>
</p>

<p>
Le colonie di Normanni venute a stanziarsi in
Napoli e nella Sicilia<a class="tag" id="tag171" href="#note171">[171]</a>, fin dalla loro fondazione,
<span class="pagenum"><a id="Page_121"></a>[121]</span>
diedero origine a conseguenze rilevanti per l'Italia,
e per tutto l'impero dell'Oriente. Le province dei
Greci, de' Lombardi, e de' Saracini, discordi fra loro,
erano in pericolo di divenir preda del primo che
avesse voluto occuparle: in questo medesimo tempo,
gli audaci pirati della Scandinavia tutte le terre, e
tutti i mari dell'Europa empievano di devastazione
e spavento. Dopo una lunga sequela di saccheggi e
uccisioni, i Normanni accettarono e tennero un vasto
e fertile paese della Francia, cui diedero il proprio
lor nome, e abbandonati i loro Dei pel Dio
de' Cristiani<a class="tag" id="tag172" href="#note172">[172]</a>, i duchi di Normandia si riconobbero
vassalli de' successori di Carlomagno e di Capeto.
Quella feroce energia che aveano portata con
sè dalle addiacciate rupi della Norvegia, sotto un più
mite clima si ammansò, non si corruppe; i compagni
di Rollone a poco a poco coi nativi del paese
si mescolarono; essi adottarono i costumi, la lingua<a class="tag" id="tag173" href="#note173">[173]</a>,
e l'audacia cavalleresca de' Francesi: sicchè,
<span class="pagenum"><a id="Page_122"></a>[122]</span>
in quel secolo guerriero, i Normanni la palma del
valore e delle militari imprese si meritarono. Fra le
superstizioni d'uso in allora, quelle cui più ardentemente
si diedero furono i pellegrinaggi di Roma,
dell'Italia, e di Terra Santa: genere di operosa divozione
che le forze de' loro animi e de' lor corpi
aumentava. Sprone era ad essi il pericolo, il diletto
di veder cose nuove, la ricompensa; la meraviglia,
la credulità, la speranza ai loro occhi la scena del
mondo abbellivano. Collegati essendosi per mutua difesa,
si scontraron sovente ne' malandrini dell'Alpi,
che adescati dal vestire de' pellegrini, sotto di essi
trovavano spesse volte il braccio punitor del guerriero.
In uno di questi santi viaggi alla caverna
del Gargano, montagna della Puglia, santificata da
un'apparizione dell'Arcangelo S. Michele<a class="tag" id="tag174" href="#note174">[174]</a>, si fece
ad essi incontro uno straniero, vestito alla greca,
che non tardò a manifestarsi per un ribelle fuggitivo,
e mortal nemico dell'Impero di Bisanzo. Costui,
Melo di nome, nobile di Bari, dopo una congiura
infelicemente tentata, costretto a fuggire, cercava altri
colleghi, e vendicatori della sua patria. Il contegno
ardito de' Normanni riaccese in lui la speranza,
<span class="pagenum"><a id="Page_123"></a>[123]</span>
e il persuase confidarsi ad essi, che ne ascoltarono
le lamentazioni, e più ancora le promesse<a class="tag" id="tag175" href="#note175">[175]</a>. La
prospettiva di ricchezze che offerse loro, serviva a dimostrar
giusta la costui causa, ed un fertile territorio
oppresso da effeminati tiranni, parve ai Normanni
un retaggio dovuto unicamente al valore. Di
ritorno in patria, vi eccitarono e dilatarono l'amore
delle lontane spedizioni, e una banda di venturieri,
poco numerosa ma intrepida, volontariamente per liberare
la Puglia si collegò. Attraversate in separati
drappelli le Alpi, e nascosti sotto abiti di pellegrini,
trovarono nelle vicinanze di Roma Melo, che dopo
avere somministrati cavalli ed armi ai più poveri, li
condusse immediatamente alla pugna. Nel primo scontro
il loro valore trionfò; ma nel secondo, costretti
a cedere ai Greci, superiori di numero, e di macchine
belliche ben provveduti, si ritirarono indispettiti,
senza però voltar mai le spalle al nemico. L'infelice
Melo occupò il rimanente del viver suo sollecitando
soccorsi della Corte Alemanna; e i Normanni,
postisi per lui in cimento, esclusi dal paese che
loro era stato promesso in guiderdone, errarono pei
gioghi e per le vallate d'Italia, ridotti a conquistarsi
<span class="pagenum"><a id="Page_124"></a>[124]</span>
colla spada il vitto giornaliero. Questa formidabile
spada giovò a vicenda ai principi di Capua,
di Benevento, di Salerno, e di Napoli che avean
contese fra loro; e il valore, e la disciplina de' Normanni,
faceano sempre piegar la vittoria a favor della
causa che eglino difendeano. E aveano pur anche
l'intendimento di mantenere l'equilibrio di potere fra
questi diversi Stati, per tema che la preponderanza
di un de' medesimi non rendesse men rilevanti e
men utili i loro aiuti e i loro servigi. In un campo
affortificato, posto in mezzo alle paludi della Campania,
sulle prime poser dimora, ma non andò guari
che un soggiorno più agiato e durevole dalla liberalità
del Duca di Napoli ottennero. Egli edificò per
essi, lontano otto miglia dalla sua Capitale, la città
di Aversa, che fece inoltre munire, perchè fosse contro
Capua il lor baluardo. Divennero per ducale concedimento
gli usufruttuarj de' campi, de' verzieri, delle
praterie, delle foreste di quel territorio ubertoso<a class="tag" id="tag176" href="#note176">[176]</a>.
<span class="pagenum"><a id="Page_125"></a>[125]</span>
Quivi la fama de' buoni successi ottenutisi dai nostri
venturieri conduceva ogni anno nuove bande di pellegrini
e soldati; i poveri spinti dalla necessità, i
ricchi incoraggiati dalla speranza: e quanti eranvi
uomini valorosi e intraprendenti nella Normandia,
venivano a cercare ivi gloria e fortuna. Oltrechè la
città independente di Aversa offeriva asilo a quegli
abitanti de' vicini paesi che posti eransi fuor della
protezione delle leggi, e a chiunque avea potuto sottrarsi
alla ingiustizia o alla giustizia de' suoi superiori;
ben tosto questi rifuggiti, i costumi, e la lingua
della gallica Colonia adottarono. Il Conte Rainolfo
fu il primo Capo de' Normanni, nè v'ha chi
ignori nella origine delle società essere il maggior
grado, la ricompensa e la prova del maggior merito<a class="tag" id="tag177" href="#note177">[177]</a>.
</p>

<p>
<span class="sidenote">A. D. 1038</span>
</p>

<p>
Dopo che gli Arabi conquistata aveano la Sicilia,
gl'imperatori greci ad altro non aveano pensato,
che ai modi di ricuperare questa bella provincia:
<span class="pagenum"><a id="Page_126"></a>[126]</span>
ma la lontananza e il mare, ai loro sforzi i più vigorosi
opponeano insuperabili ostacoli. Le spedizioni
più dispendiose, dopo avere offerti alcuni lampi di
buon successo, non giovavano per ultimo che ad
aggiugnere nuove pagine di calamità e di umiliazioni
agli Annali di Bisanzo. Basti il dire, che una
sola di queste imprese costò alla Grecia ventimila
de' suoi migliori soldati; e i Musulmani vincitori si
risero di una nazione che commetteva agli eunuchi
non solamente la custodia delle sue donne, ma il
comando ben anche de' proprj eserciti<a class="tag" id="tag178" href="#note178">[178]</a>. Dopo
avere regnato due secoli, i Saracini colle loro discordie
perdettero sè medesimi<a class="tag" id="tag179" href="#note179">[179]</a>. L'Emiro negò riconoscere
l'autorità del Re di Tunisi: il popolo contra
l'Emiro si sollevò; i Capi occuparono le città;
l'infimo fra i ribelli, il suo villaggio, o il suo castello
a grado suo governava, e fra due fratelli che
si guerreggiavano, il più debole si volse ai Cristiani
per implorarne soccorso. Ovunque rischi offerivansi,
i Normanni erano pronti ad accorrere e a rendersi
utili. Arduino, agente e interprete de' Greci, arrolò
cinquecento cavalieri o guerrieri a cavallo sotto lo
stendardo di Maniaces, governatore della Lombardia.
Quando questi sbarcarono nella Sicilia, i due fratelli
erano riconciliati; rimesso fra la Sicilia e l'Affrica
il buon accordo, truppe comuni difendeano la costa.
I Normanni conduceano l'antiguardo: onde gli Arabi
<span class="pagenum"><a id="Page_127"></a>[127]</span>
di Messina fecero trista esperienza del valore di un
nemico nuovo per essi. In una seconda azione campale,
l'Emiro di Siracusa venne tratto d'arcione e
passato da banda a banda da Guglielmo d'Altavilla,
soprannomato <i>Braccio di Ferro.</i> In una terza battaglia,
gli intrepidi soldati di questo capitano misero
in rotta un esercito di sessantamila Saracini, non
lasciando ai Greci altra fatica, fuor quella d'inseguire
le vinte truppe: luminosa vittoria, benchè
non debba tacersi che la penna dello Storico nel
descriverla ha voluto entrare a parte di merito colla
lancia normanna. Nondimeno ella è cosa certa che
i Normanni in modo essenziale contribuirono al buon
successo di Maniaces, il quale con questa vittoria, tredici
città, e la più gran parte della Sicilia, al greco
Imperatore sommise. Ma costui la propria gloria militare,
con atti d'ingratitudine e tirannide, deturpò;
nel divider le spoglie, non fece caso del merito dei
suoi valorosi ausiliari, i quali, per tanto ingiurioso
trattamento, videro offesi e il loro orgoglio, e la
lor cupidigia. Giovandosi del loro interprete le proprie
lagnanze innoltrarono; ma queste disdegnate,
l'interprete fu frustrato. Benchè i patimenti della
flagellazione riguardassero il solo che fu sottoposto
alla pena, l'oltraggio feriva tutti quelli che lo aveano
inviato: deliberarono vendicarsi; accorti però nel
dissimulare fino all'istante che, o fosse di consenso
de' Greci, o fuggendo, ebbero raggiunto il continente
dell'Italia: i Normanni d'Aversa, non men si sdegnarono
per l'oltraggio ricevuto dai loro fratelli; e la
provincia della Puglia<a class="tag" id="tag180" href="#note180">[180]</a> fu invasa come pegno di
<span class="pagenum"><a id="Page_128"></a>[128]</span>
un credito che i Normanni aveano, sin vent'anni
dopo la prima lor migrazione. Il loro esercito non
sommava allora a più di settecento cavalieri, e cinquecento
fantaccini, mentre sessantamila uomini, a
quanto narrasi, erano la forza dell'esercito di Bisanzo,
poichè furono richiamate in Italia le legioni, che
nella Sicilia avevano guerreggiato<a class="tag" id="tag181" href="#note181">[181]</a>. Un araldo
propose ai Normanni l'alternativa della battaglia o
della ritirata. «La battaglia!» — sclamarono questi
ad unanime voce, e un de' lor più robusti guerrieri
atterrò con un colpo di pugno il cavallo del greco
messo, che con nuovo cavallo fu rimandato. I Generali
bisantini ebbero grande cura di nascondere il
sofferto affronto alle truppe imperiali; ma due combattimenti
che si succedettero, più segnalatamente a
queste mostrarono quai fossero la forza e il valor
de' Normanni. Nelle pianure di Canne gli Asiatici
fuggirono all'aspetto degli avventurieri di Francia,
e il duca di Lombardia cadde in potere de' vincitori.
Gli abitanti della Puglia ad una nuova dominazione
si assoggettarono, e l'Imperatore greco non
salvò dal disastro che le quattro piazze di Bari, di
Otranto, di Brindisi, e di Taranto. Da quest'epoca
<span class="pagenum"><a id="Page_129"></a>[129]</span>
incomincia il Governo de' Normanni in Italia, Governo
che la nascente colonia di Aversa ben tosto oscurò.
Il popolo elesse dodici Conti<a class="tag" id="tag182" href="#note182">[182]</a>, e in queste scelte
l'età, la nascita, il merito, regolarono i suffragi. Le
contribuzioni distrettuali assegnate a questi ripartimenti,
servivano ad uso particolare dei Conti, e
ognun di essi innalzò nel mezzo delle sue terre,
una Fortezza, che tenea in dovere i vassalli. La città
di Melfi, residenza comune dei Conti, e situata nel
mezzo della provincia, divenne la metropoli e la
Fortezza dello Stato. Ognuno di questi dodici Capi avea
per sè una casa, e un separato rione; il qual Senato
militare la cosa pubblica amministrava. Il primo di
essi, presidente e Generale della repubblica, ricevè il
titolo di Conte della Puglia, dignità conferita a Guglielmo
Braccio-di-Ferro, che, nello stile di quel secolo,
veniva dipinto come un lione nella battaglia, un
agnello nella società, un angelo ne' consigli<a class="tag" id="tag183" href="#note183">[183]</a>. Un
<span class="pagenum"><a id="Page_130"></a>[130]</span>
autore normanno vissuto a quei giorni, descrive con
tutta ingenuità i costumi e l'indole de' suoi compatriotti<a class="tag" id="tag184" href="#note184">[184]</a>.
«I Normanni, dice il Malaterra, sono un
popolo astuto, e vendicativo: l'eloquenza e la dissimulazione
sembrano ereditarie fra loro: sanno abbassarsi
all'adulazione: ma se la legge non li tiene
in freno, a tutti gli eccessi delle lor passioni abbandonansi.
I Principi normanni son gelosi di mostrarsi
verso il popolo liberali; il popolo tiene la via di
mezzo, o piuttosto unisce gli estremi dell'avarizia e
della prodigalità; avidi d'arricchire e di dominare,
disprezzano tutto quel che possedono, sperano tutto
quello che bramano; le armi, i cavalli, il lusso degli
abiti, e l'esercizio della caccia e della falconeria, formano
le delizie de' Normanni<a class="tag" id="tag185" href="#note185">[185]</a>, ma all'uopo i
<span class="pagenum"><a id="Page_131"></a>[131]</span>
rigori di qualsisia clima, le fatiche e i sagrifizj di
una vita militare con incredibile pazienza sopportano<a class="tag" id="tag186" href="#note186">[186]</a>».
</p>

<p>
<span class="sidenote">A. D. 1046 ec.</span>
</p>

<p>
I Normanni della Puglia, trovavansi dunque ai
confini de' due Imperi di Alemagna e di Costantinopoli,
e seguendo la politica dell'istante, riceveano
l'investitura delle loro terre, or dall'uno, or dall'altro,
de' due Imperatori. Ma la conquista era il più saldo
diritto che armar potessero questi venturieri: nessuno
amavano, di nessun si fidavano perchè nessuno gli
amava, e nessuno fidavasi di essi; al disprezzo che
verso di loro ostentavano i Principi, il timore si
frammettea, e allo spavento che ai nativi inspiravano,
l'astio e il risentimento erano uniti. Desideravan
costoro un cavallo, una donna, un giardino?
se ne impadronivano tosto<a class="tag" id="tag187" href="#note187">[187]</a>; e i Capi aveano soltanto
l'arte di colorare cogli speciosi nomi di ambizione
e di gloria la lor cupidigia. I dodici Conti
alcune volte, per commettere qualche ingiustizia, si
collegavano; se aveano contese domestiche, erano
<span class="pagenum"><a id="Page_132"></a>[132]</span>
queste per disputarsi le spoglie del popolo; le virtù
di Guglielmo spariron con esso, e Drogone, fratello
e successore di lui, più atto a condurre il valore
che a reprimere la violenza de' suoi eguali si dimostrava.
Sotto il regno di Costantino Monomaco, il
gabinetto di Costantinopoli, mosso meno da riguardi
di beneficenza che da politica, imprender volle a
liberare l'Italia da tal permanente calamità, più che
un torrente di Barbari disastrosa<a class="tag" id="tag188" href="#note188">[188]</a>. Argiro, figlio di
Melo, incaricato di porre in opera questo divisamento,
di splendidissimi titoli<a class="tag" id="tag189" href="#note189">[189]</a>, e di esteso potere
venne insignito. La memoria del padre suo, dovea
renderlo accetto ai Normanni: egli già, assicurato
erasi il volontario servigio loro, per ispegnere la
sommossa eccitata da Maniaces, e per vendicare ad un
tempo e le ingiurie particolari che questi lamentavano,
e quelle che avea sofferte lo Stato. Costantino avea
in animo di snidiare dalle province italiane questa
<span class="pagenum"><a id="Page_133"></a>[133]</span>
colonia di guerrieri, e sul teatro della guerra persica
trapiantarla; laonde, per primo contrassegno dell'imperiale
munificenza, il figlio di Melo cercò profondere
fra i Capi l'oro della Grecia, o i preziosi lavori
dell'industria di questa nazione; ma l'arte di Argiro,
il senno e il coraggio de' vincitori della Puglia
sventarono. Ricusati i suoi doni, o certamente i partiti
da esso posti, protestarono con un unanime voto
di non voler cambiare i presenti possessi, e le più
prossime speranze, colla rimota fortuna che lor nell'Asia
offerivasi. Andate a vuoto le vie della persuasione,
Argiro di sottometterli o distruggerli deliberò,
invocando contra il comune nemico i soccorsi
delle potenze latine, e stringendo una lega offensiva
fra il Papa e gl'Imperatori di Oriente e di Occidente.
La Cattedra di S. Pietro era in quel tempo
occupata da Leone IX, un Santo<a class="tag" id="tag190" href="#note190">[190]</a>, giusta il più
semplice significato che suole a questo vocabolo attribuirsi,
uomo fatto per ingannare sè medesimo, e gli
altri<a class="tag" id="tag191" href="#note191">[191]</a>, opportunissimo pel rispetto che erasi conciliato
<span class="pagenum"><a id="Page_134"></a>[134]</span>
a consacrare sotto il nome di pietà, le provvisioni
alle vere pratiche della religione più opposte.
L'umanità di questo Pontefice erasi lasciata commovere
dalle querele, e fors'anche dalle calunnie di
un popolo oppresso; gli empj Normanni aveano interrotto
il pagamento delle decime, nè mancarono
decisioni, che chiarissero atto legittimo il brandir la
spada temporale contra sacrileghi masnadieri, che le
censure della Chiesa sprezzavano. Leone, nato in
Alemagna, di famiglia nobile, e collegata colla famiglia
regnante, oltre all'avere libero accesso alla Corte,
in grande confidenza coll'Imperatore Enrico III vivea;
ardente di zelo il trasse, in cerca di guerrieri e
di confederati, dalla Puglia alla Sassonia, dalle rive
dell'Elba a quelle del Tevere. Nel durare di tali
apparecchi, Argiro di colpevolissime armi segretamente
valeasi. Grande copia di Normanni agl'interessi
dello Stato, o a particolari vendette venne sagrificata,
e tra questi il prode Drogone trucidato
entro una chiesa. Il fratello di lui Unfredo, terzo
Conte della Puglia, ereditonne il coraggio. I traditori
ebber castigo. Lo stesso Argiro superato e ferito,
corse lungi dal campo della battaglia, e nascose
la sua ignominia dietro le mura di Bari, aspettando
ivi i tardi soccorsi de' confederati.
</p>

<p>
<span class="pagenum"><a id="Page_135"></a>[135]</span>
</p>

<p>
<span class="sidenote">A. D. 1053</span>
</p>

<p>
Ma all'Impero di Costantino, la guerra contra i
Turchi maggiori tribolazioni arrecava: debole e perplesso
mostravasi Enrico; e il Pontefice che dovea
rivalicar le Alpi, scortato da un esercito di Alemanni,
sol settecento soldati della Svevia, e alcuni volontarj
della Lorena condusse. Nel cammin tardo
che ci fece da Mantova a Benevento, ricevè sotto il
santo stendardo un pugno d'Italiani, tolti dalla
scoria di tutti gli ordini<a class="tag" id="tag192" href="#note192">[192]</a>. Il sacerdote e lo scorridore
sotto una medesima tenda posavansi: e si
vedeano nelle prime file un miscuglio di piche e di
croci, e il guerrier santo conduttore della falange
nel regolare le fazioni, gli accampamenti, le scaramuccie,
andava ricapitolando le lezioni militari che
in sua giovinezza avea ricevute. I Normanni della
Puglia non poterono mettere in campo che tremila
uomini a cavallo, e un picciol numero di fantaccini.
La diffalta de' nativi li privò di viveri e di ritratta;
un superstizioso rispetto<a class="tag" id="tag193" href="#note193">[193]</a> agghiacciò un istante la
lor prodezza, ignara per solito di timore. Al primo
veder Leone che avvicinavasi come nemico, non sentiron
<span class="pagenum"><a id="Page_136"></a>[136]</span>
ribrezzo di prosternarsi dinanzi al loro padre
spirituale. Ma inesorabile il Papa si diè a divedere:
i suoi Alemanni, superbi della loro alta statura, la
piccola de' loro avversarj derisero, e fu a questi
chiarito, che tra la morte o l'esiglio doveano scegliere.
Disdegnando i Normanni una fuga, e dall'altro
lato, molti di loro essendo stremi per non avere
da tre giorni preso alcun cibo, s'attennero al partito
di una morte, la più pronta e la più decorosa. Dal
colle di Civitade ove erano ascesi, calarono nella
pianura, d'onde partiti in tre divisioni sulle truppe
pontifizie fecero impeto. Riccardo, Conte di Aversa, e
il famoso Roberto Guiscardo, che alla sinistra e al
centro si ritrovavano, assalirono, ruppero, sbaragliarono,
inseguirono quel gregge di raunaticci Italiani,
che combatteano senza ordine, nè del fuggire arrossivano.
Più ardua bisogna toccava da sostenere al
Conte Unfredo, che conducea la cavalleria dell'ala
destra. Vengono generalmente rappresentati gli Alemanni<a class="tag" id="tag194" href="#note194">[194]</a>,
come poco abili nell'adoperar lancie e
cavalli; ma scesi a terra opposero una impenetrabile
falange, cui nè uomo, nè cavallo, nè armadura
poteano resistere, a motivo della gravezza delle enormi
loro sciabole che piombar faceano a due mani
<span class="pagenum"><a id="Page_137"></a>[137]</span>
sull'inimico. Così ostinatamente si difendeano,
allorchè la cavalleria che tornava addietro, dopo
avere inseguita la parte vinta da Riccardo, e da
Roberto Guiscardo, gli accerchiò, e morirono nelle
loro file, stimati dagli stessi avversarj, e col conforto
di aver vendute care le proprio vite. Il Papa,
datosi alla fuga, trovò chiuse le porte di Civitade,
e cadde fra le mani dei devoti suoi vincitori, che, baciandogli
i piedi, chiedeano essere benedetti ed assoluti
per la rea vittoria che aveano riportata. In questo
nemico prigioniero i soldati non vedeano che il
Vicario di Gesù Cristo: e benchè tai contrassegni
di rispetto, quanto ai duci almeno, possano a ragioni
di politica attribuirsi, vi è anche luogo a credere che
i medesimi duci alle superstizioni del popolo non
fossero peregrini. Nella calma del ritiro, il Pontefice,
di cui buone erano le intenzioni, deplorò tanto sangue
umano sparso per sua cagione, sentì essere egli
stato l'origine de' peccati e degli scandali commessi,
e poichè mal tornata era l'impresa, vedea scopo del
biasimo universale la sconvenevolezza del contegno
che avea tenuto<a class="tag" id="tag195" href="#note195">[195]</a>. Tali idee tenendo l'animo suo,
<span class="pagenum"><a id="Page_138"></a>[138]</span>
non ricusò il vantaggioso negoziato che veniagli proposto,
e abbandonando una lega, da lui medesimo
predicata, come divina, le conquiste passate e future
de' Normanni ratificò. Qual che si fosse il modo, onde
erano state usurpate, le province della Puglia e della
Calabria faceano sempre parte del dono di Costantino
e del Patrimonio di S. Pietro, onde il dono e l'accettazione
poteano le pretensioni del Pontefice e quelle
dei Normanni conciliare nel medesimo tempo. Di fatto
si promisero scambievolmente il soccorso delle armi
loro spirituali e temporali; i Normanni in appresso
si obbligarono pagare alla Corte di Roma un tributo,
ossia una onoranza di dodici danari per ogni spazio
di terreno che un aratro arava in un anno; dopo la
qual memorabile convenzione, vale a dire, dopo sette
secoli all'incirca, il regno di Napoli è rimasto feudo
della Santa Sede<a class="tag" id="tag196" href="#note196">[196]</a>.
</p>

<p>
<span class="pagenum"><a id="Page_139"></a>[139]</span>
Chi vuole Roberto Guiscardo<a class="tag" id="tag197" href="#note197">[197]</a> disceso da un
contadino, chi da un Duca normanno gli concede
l'origine: l'orgoglio e l'ignoranza si univano in una
principessa greca<a class="tag" id="tag198" href="#note198">[198]</a> per invilire la nascita di Guiscardo,
l'ignoranza e l'adulazione nei suoi sudditi
italiani si univano per innalzarla<a class="tag" id="tag199" href="#note199">[199]</a>. Nato nella
seconda classe, ossia nell'ordine medio della
<span class="pagenum"><a id="Page_140"></a>[140]</span>
Nobiltà<a class="tag" id="tag200" href="#note200">[200]</a> usciva di una famiglia di sotto-vassalli o vessilliferi
della diocesi di Coutances nella bassa Normandia,
i quali nel nobile castello di Altavilla abitavano.
Tancredi, padre di Guiscardo, segnalato si era
alla Corte e nel ducale esercito, cui dovea somministrare
dieci soldati o cavalieri. Due maritaggi con
donne, che di nobiltà non cedeangli, fecero Tancredi
padre di dodici figli, tutti allevati nella casa paterna,
e con egual tenerezza amati dalla seconda moglie
dello stesso Tancredi. Ma un mediocre patrimonio non
bastava a sì numerosa ed intraprendente figliuolanza,
per lo che i dodici fratelli, vedendosi imminenti le funeste
conseguenze della povertà e della discordia, risolvettero
nelle straniere guerre cercar fortuna. Incaricatisi
due soli d'essi di mantenere la loro prosapia,
e di assistere alla vecchiezza del padre, gli altri
dieci si partìan dal castello a mano a mano che l'età
virile toccavano; e attraversando le Alpi, i Normanni
della Puglia raggiunsero. I primi di questi
non secondarono che il proprio valore: i lor buoni
successi divennero sprone ai più giovani, onde Guglielmo,
Drogone, e Unfredo, l'ultimo di questi maschi,
meritarono essere Capi di lor nazione, e della
nuova repubblica fondatori. Roberto, il primo dei
sette figli, nati dalle seconde nozze, possedea, nè le
negavano i suoi nemici medesimi, tutte le qualità di
<span class="pagenum"><a id="Page_141"></a>[141]</span>
un capitano e di un uomo di Stato. La statura sua,
quella de' più alti uomini del suo esercito superava:
tali ne erano le proporzioni del corpo, che gli davano
grazia e vigore ad un tempo; fino anche nel
declinar de' suoi anni gli rimasero, robusta salute capace
di sopportare qualunque fatica, e nobiltà di contegno
fatta per comandare ad ognuno. Vermiglio in
volto, largo di spalle, fornito di lunghi capelli e lunga
barba del colore del lino, gli occhi suoi sfavillavano;
e la voce, siccome quella di Achille, potea, in mezzo
al tumulto d'una battaglia, mantenere l'obbedienza,
e diffondere il terrore. Ne' secoli barbari della cavalleria,
troppo rilevanti erano siffatti vantaggi, perchè
sfuggir potessero all'attenzione dello Storico, e del
poeta. È stato osservato che Roberto usava ad un tempo,
e colla stessa maestrìa, e della spada che colla
destra mano brandiva, e della lancia che la sua sinistra
tenea; che tre volte, venne tratto d'arcione
nella battaglia di Civitade, e che, riassunte per tre
volte le forze, nel finire di quella memorabil giornata,
riportò il premio del valore su tutti i guerrieri di
entrambi gli eserciti<a class="tag" id="tag201" href="#note201">[201]</a>. Non mai sazia la sua ambizione,
sulla coscienza della propria superiorità la
<span class="pagenum"><a id="Page_142"></a>[142]</span>
fondava. Nella scelta delle vie per innalzarsi, gli scrupoli
della giustizia non mai lo arrestarono, rade volte
il sentimento dell'umanità: e quantunque lo allettasse
il goder buona opinione, le sue azioni erano indifferentemente
o secrete, o palesi, secondo che o l'uno,
o l'altro metodo all'interesse del momento pareagli
più adatto. Fu dato il soprannome di Guiscardo<a class="tag" id="tag202" href="#note202">[202]</a>
a questo grande mastro della saggezza politica, troppo
spesso confusa colla dissimulazione e colla furberia.
Il poeta pugliese gli dà lode di avere superati, Ulisse
nell'astuzia, nell'eloquenza Cicerone. I suoi artifizj
nullameno sotto un'apparenza di militare franchezza
si mascheravano: nell'apice di sua fortuna fu nondimeno
accessibile e affabile verso i soldati, e benchè
indulgente alle costumanze de' nuovi sudditi si dimostrasse,
le antiche consuetudini del suo paese, nell'abito
e ne' modi con ostentazione serbò. Saccheggiava
avidamente per largire con profusione. L'essere
stato povero in giovinezza, alla frugalità lo avvezzò;
i profitti mercantili non credè indegni delle sue cure;
sottometteva a lunghi e crudeli tormenti i prigionieri
per costringerli a scoprire le nascoste loro ricchezze.
Al dir de' Greci, abbandonò la Normandia, da soli
cinque cavalieri e trenta fantaccini seguìto, calcolo
che sembra tuttavia esagerato. Perchè questo sesto figlio
<span class="pagenum"><a id="Page_143"></a>[143]</span>
di Tancredi di Altavilla passò sotto spoglie di
pellegrino le Alpi, e fra i venturieri italiani fece i
suoi primi soldati. I fratelli e i compatriotti di lui,
spartiti essendosi fra loro le fertili campagne della
Puglia, conservavano ciascuno colla gelosia dell'avarizia
la propria parte. L'ambizioso giovine occupò
le montagne della Calabria, e nelle prime imprese
da esso operate contra i Greci, e contra i nativi, non
è sì agevol cosa il discernere lo scorridor dall'eroe.
Sorprendere un castello o un Convento, trarre qualche
ricco cittadino in aguato, rapire le derrate in
circonvicini villaggi, tai furono le oscure fatiche in
cui da prima si adoperarono la forza e le intellettuali
facoltà di Guiscardo. I volontarj della Normandia sotto
le sue bandiere si ascrissero, e i contadini della Calabria,
da lui comandati, assunsero nome ed indole di
Normanni.
</p>

<p>
<span class="sidenote">A. D. 1054-1080</span>
</p>

<p>
Roberto, la cui ambizione colla fortuna si dilatava,
eccitò la gelosia del suo fratel primogenito, che in
una passeggiera querela minacciò i giorni dell'altro,
e alla libertà di lui pose impaccio. Alla morte di Unfredo,
i figli di questo, in tenera età, si videro esclusi
dal comando, e a vita privata ridotti per l'ambizione
del loro tutore e zio. Guiscardo sollevato
sopra uno scudo, venne chiarito conte della Puglia
e generale della Repubblica. Più possente in allora,
e di un'autorità più considerabile insignito, volle
terminare la conquista della Calabria, e meritarsi
un grado che lo collocò per sempre al di sopra dei
suoi eguali. Il Papa avealo scomunicato per alcuni
atti, o di rapina fossero, o di sacrilegio; ma non fu
difficile il fare intendere a Nicolò II, che non tornava
a due amici il mettersi in mala intelligenza
<span class="pagenum"><a id="Page_144"></a>[144]</span>
fra loro; essere i Normanni difensori fedelissimi della
Santa Sede, la lega di un principe offrir sicurezza
maggiore che non la condotta capricciosa d'un Corpo
aristocratico. Un sinodo di cento Vescovi essendosi
a Melfi assembrato, il Conte interruppe una rilevante
impresa per vegliare in persona alla sicurezza
del romano Pontefice e per eseguirne i decreti.
Questi, mosso da gratitudine e da politica, concedè
a Roberto, e alla posterità di Roberto, il titolo di
Duca<a class="tag" id="tag203" href="#note203">[203]</a>, coll'investitura della Puglia e della Calabria,
e di tutte le terre dell'Italia e della Sicilia, che
dallo stesso Roberto ai Greci scismatici e agl'Infedeli
saracini verrebbero tolte<a class="tag" id="tag204" href="#note204">[204]</a>. Il consenso del
Papa potea ben giustificare le conquiste di Roberto,
ma non compartirgli la facoltà di ordinare le cose
a suo grado e senza consultare i voleri di un popolo
libero e vincitore. Guiscardo non pubblicò la nuova
sua dignità, che dopo avere colla presa di Cosenza
e di Reggio illustrate nella successiva stagione
campale le proprie armi. In mezzo all'entusiasmo
che il suo trionfo inspirava, adunò le truppe,
<span class="pagenum"><a id="Page_145"></a>[145]</span>
chiedendo alle medesime confermassero col lor suffragio
un giudizio pronunciato dal Vicario di Gesù
Cristo: i soldati con acclamazioni di gioia, salutarono
Duca il valoroso lor capitano: e i Conti, statigli
fino allora eguali, pronunciarono il giuramento
di fedeltà col sorriso sulle labbra, e colla indignazione
nel cuore. Da quel punto, Roberto assunse i titoli
di Duca della Puglia, della Calabria e della Sicilia,
per la grazia di Dio e di S. Pietro, ma dovette
adoperarsi vent'anni per meritarli e consolidarli;
la qual tardanza di buoni successi in un paese
sì poco esteso, può sembrare inferiore all'alto ingegno
del Duca e al valore delle sue genti. Si osservi
però essere stati pochi di numero i Normanni, impacciati
inoltre da parecchi ostacoli; volontarj e precarj
i loro servigi. I vasti disegni del Duca alcune
volte arrenavano per le opposizioni delle Assemblee
baronali; i dodici Conti eletti dal popolo, contro la
autorità del Capo ordirono trame: e i figli di Unfredo,
denunziando la perfidia del loro zio, chiesero
giustizia e vendetta. L'abile Guiscardo le loro trame
scoperse, estinse il fuoco della sommossa, i colpevoli
all'esiglio o alla morte dannò; ma spese inutilmente
gli anni, e le forze della nazione in siffatte
intestine discordie. Dopo che egli ebbe disfatti
gli esterni nemici, i Greci, i Lombardi e i Saracini,
a questi le città marittime affortificate offersero
asilo. Eccellenti erano nel munire e difender le
piazze; mentre i Normanni, avvezzi a combattere
solamente a cavallo e in aperta campagna, l'arte
degli assedj non conoscevano, e la sola perseveranza
potea farli padroni delle Fortezze. Salerno resistè più
di otto mesi; durò oltre quattr'anni l'assedio, o il
<span class="pagenum"><a id="Page_146"></a>[146]</span>
blocco di Bari. Primo a mostrarsi in tutti i rischi il
Duca normanno, l'ultimo era a stancarsi; nè nella pazienza
del soffrire alcuno lo superava. Intantochè strignea
d'assedio la rocca di Salerno, un masso enorme
lanciato dalle mura avendo fatta in pezzi una
delle sue macchine, una scheggia di legno gli ferì
il petto. Sotto le mura di Bari, ei soggiornava sotto
una cattiva baracca, fatta di rami secchi e coperta
di paglia, sito pericoloso, esposto da ogni lato alla
intemperie delle stagioni, e alle frecce dell'inimico<a class="tag" id="tag205" href="#note205">[205]</a>.
</p>

<p>
Le province conquistate in Italia da Roberto son
quelle che fanno oggidì il regno di Napoli; nè il
volgere di sette secoli ha potuto disgiungere le contrade
che dall'armi di Guiscardo furon congiunte<a class="tag" id="tag206" href="#note206">[206]</a>.
Tale monarchia formarono le province greche della
Calabria e della Puglia, il principato di Salerno, sottomesso
ai Lombardi, la Repubblica d'Amalfi e i Cantoni
interni del vasto ed antico Ducato di Benevento.
Tre soli di questi Cantoni dalla dominazione del vincitor
si sottrassero, il primo per sempre, i due altri
fin verso la metà del secolo successivo. L'Imperatore
di Alemagna avea conferito al Papa, fosse a
titolo di dono, o di cambio, la città e il territorio
immediato di Benevento: e benchè questa sacra terra
alcune volte sia stata invasa, il nome di S. Pietro
<span class="pagenum"><a id="Page_147"></a>[147]</span>
finalmente sulla spada de' Normanni ebbe trionfo.
La lor prima colonia di Aversa avendo soggiogato,
e conservato lo Stato di Capua, i principi di questa
città si videro costretti a mendicare il vitto, nanti
alla soglia del palagio de' loro antenati. I Duchi della
città di Napoli, la libertà popolare mantennero sotto
apparenza di sommessione all'Impero di Bisanzo. Per
mezzo alle conquiste di Guiscardo avvi due cose degne
di eccitare la curiosità del leggitore, le dottrine
salernitane<a class="tag" id="tag207" href="#note207">[207]</a>, il commercio di Amalfi<a class="tag" id="tag208" href="#note208">[208]</a>.
</p>

<p>
I. Una Scuola di giurisprudenza suppone leggi e proprietà,
e una religione chiara abbastanza, onde l'evidenza
della ragione renda men necessario il ministerio della
Teologia; ma in qualunque epoca dell'umana civiltà,
i soccorsi dell'arte medica son necessarj; e se per
una parte, il lusso rende più frequenti le malattie
acute, lo stato di barbarie moltiplica il numero delle
contusioni e delle ferite. I tesori della greca medicina
fra le colonie arabe dell'Affrica, della Spagna
<span class="pagenum"><a id="Page_148"></a>[148]</span>
e della Sicilia si eran diffusi: e in mezzo alle corrispondenze
della pace e della guerra, una scintilla di sapere
splendè, e si mantenne a Salerno, città commendevole
per l'onestà de' suoi uomini, per l'avvenenza delle sue
donne<a class="tag" id="tag209" href="#note209">[209]</a>. Una Scuola, la prima che siasi veduta sorgere
in mezzo alle tenebre onde era ingombrata l'Europa,
all'arte di guarire vi si consacrava; i frati ed
i vescovi, a questa salutare e lucrosa professione si
accomodarono, e innumerevoli infermi, distintissimi
per grado, e nati nelle più remote contrade, or chiamavano
a sè, or venivan cercando i medici di Salerno.
Una tale scuola i vincitori normanni protessero;
e Guiscardo, benchè allevato nel mestier dell'armi,
il merito e il valore di un filosofo sapeva discernere.
Dopo trentanove anni di peregrinazione,
Costantino, cristiano di Affrica, riportò da Bagdad
la conoscenza della lingua e delle arti degli Arabi;
e della pratica, delle lezioni, degli scritti di questo
scolaro di Avicenna, Salerno trasse profitto. La sua
scuola di medicina, sonnecchiò molto tempo sotto il
nome di Università: i suoi precetti, nel duodecimo
secolo, vennero ridotti in una serie d'aforismi indicati
in versi leonini, o versi latini rimati<a class="tag" id="tag210" href="#note210">[210]</a>.
</p>

<p>
<span class="pagenum"><a id="Page_149"></a>[149]</span>
II. La città di Amalfi, situata sette miglia a ponente
di Salerno, e trenta ad ostro di Napoli, un
tempo oscura, pompeggiava allora di possanza e di
tutti que' vantaggi che dell'industria son conseguenza.
Ricca di fertile territorio, benchè poco estesa, i
suoi abitanti profittarono della loro situazione posta
in una spiaggia di mare delle meglio accessibili; primi
ad incaricarsi di provvedere il Mondo occidentale
de' lavori e delle derrate dell'Oriente, questo
utile commercio divenne fonte della loro opulenza
e della lor libertà. Godeva Amalfi di un Governo
popolare sotto l'amministrazione di un Duca, e sotto
la supremazia del greco Imperatore: cinquantamila cittadini
entro le sue mura si racchiudevano; nè alcun'altra
città eravi, egualmente copiosa di oro, di argento
e di suppellettili appartenenti alla ricercatezza del lusso.
Peritissimi essendo nello dottrine teoriche e pratiche
della navigazione e dell'astronomia i marinai
che nel suo porto abbondavano, la scoperta della
bussola, che ne ha offerto il modo di trascorrere il
globo con sicurezza, alle lor ricerche o alla lor buona
sorte è dovuta. Il commercio di Amalfi alle rive
dell'Affrica, dell'Arabia e dell'India estendendosi,
o le produzioni di queste tre contrade almen comprendendo,
i suoi possedimenti in Costantinopoli, in
Antiochia, in Gerusalemme e in Alessandria, le aveano
<span class="pagenum"><a id="Page_150"></a>[150]</span>
acquistati i privilegi delle colonie independenti<a class="tag" id="tag211" href="#note211">[211]</a>.
Dopo tre secoli di prosperità, Amalfi venne soggiogata
dai Normanni, e devastata per l'opera che la
gelosa repubblica di Pisa diede a tal uopo. Ella non
contiene più oggidì che un migliaio di pescatori, i
quali, avvolti nella miseria, possono unicamente inorgoglirsi
degli avanzi di un arsenale, di una Cattedrale
e dei palagi degli antichi loro trafficanti<a class="tag" id="tag212" href="#note212">[212]</a>.
</p>

<p>
<span class="sidenote">A. D. 1060-1090</span>
</p>

<p>
Ruggero, duodecimo ed ultimo tra i figli di Tancredi,
rimase più lungo tempo in Normandia, trattenutovi
prima dalla sua giovine età, poi da riguardo
alla decrepitezza del padre. Chiamato indi in
Italia affrettossi ad approdar nella Puglia, ove meritò
la stima, e ben tosto, in appresso, la gelosia di
Guiscardo eccitò. Eguali per valore e per ambizione,
Ruggero avea sovr'esso il vantaggio di giovinezza, avvenenza,
e leggiadri modi, che l'affetto de' soldati e
<span class="pagenum"><a id="Page_151"></a>[151]</span>
del popolo gli conciliarono. Era sì povero egli, e le
persone del suo seguito, in tutto quaranta, che dalla
vita di guerriero passò a quella di scorridore, e da
quella di scorridore all'altra di ladro domestico. Si
avevano in allora tanto imperfette nozioni sulla proprietà,
che lo storico stipendiato di questo Ruggero,
e per ordine di lui medesimo, racconta certa impresa
del suo eroe quando rubò cavalli in una scuderia
di Melfi<a class="tag" id="tag213" href="#note213">[213]</a>. Il valore, il coraggio gli giovarono
ad uscir presto fuori della povertà e dell'ignominia;
e queste vili pratiche abbandonò per meritarsi gloria
in una guerra contra gli Infedeli; in che lo zelo
e la politica del fratello Guiscardo, promotore della
Spedizione siciliana, lo secondarono. Dopo la ritirata
de' Greci, gli <i>idolatri</i> (con questo nome i Cattolici
chiamar soleano i Saracini), ristorate le loro perdite,
rientrati erano negli antichi possedimenti. Ma
una picciola banda di venturieri operò la liberazione
della Sicilia, dalle congiunte forze dell'Impero di
Oriente invano tentata<a class="tag" id="tag214" href="#note214">[214]</a>. Incominciò Ruggero dal
<span class="pagenum"><a id="Page_152"></a>[152]</span>
disfidare sopra uno scoperto palischermo i pericoli
reali e favolosi di Cariddi e di Scilla; e sbarcato
con sessanta soldati sulla nemica costa, e incalzati
i Musulmani fino alle porte di Messina, ritornò
sano e salvo in Italia, carico del bottino fatto nei
dintorni di quella città. Il suo coraggio operoso e
paziente nell'assedio della Fortezza di Trani si fa
manifesto: onde a vecchia età pervenuto, dilettavasi
in narrando che nel durar dell'assedio, egli e la
Contessa sua moglie, si videro ridotti ad un solo mantello,
del quale a vicenda si ricoprivano; e narrava
parimente, come essendogli stato ucciso il cavallo,
in compagnia d'esso i Saracini lo trascinassero; come
col valore della sua spada se ne spacciasse, riportando
sul dorso la sella del corridore per non
lasciar tra mani infedeli il menomo trofeo di sè stesso.
Nell'assedio di Trani, trecento Normanni arrestarono
e respinsero le forze di tutta l'Isola. Nella battaglia.
di Ceramio, cinquantamila uomini, tra que' di cavalleria
e d'infanteria, vennero sconfitti da centrentasei
soldati cristiani, senza contare S. Giorgio che
combattè a cavallo nelle prime file. Al successore di
S. Pietro vennero serbati i nemici stendardi e quattro
cammelli; le quali spoglie de' Barbari, se fossero
state esposte non in Vaticano ma in Campidoglio,
avrebbero potuto ricordare i trionfi riportati sul popolo
di Cartagine. Questo calcolo che riduce a sì
picciol numero i Normanni dovea forse applicarsi ai
<span class="pagenum"><a id="Page_153"></a>[153]</span>
cavalieri soltanto, ossia nobili guerrieri che combattevano
a cavallo, e che aveano ciascuno un seguito di
cinque o sei uomini<a class="tag" id="tag215" href="#note215">[215]</a>. Pure ammettendo ancora
una tale interpretazione, e concedendo ai Cristiani
quanti vantaggi il valore, la bontà dell'armi e la fama
aggiunger potevano, la sconfitta di un esercito sì numeroso,
mette tuttavia un prudente leggitore nella
alternativa di credere tutto ciò o miracolo, o favola.
Gli Arabi della Sicilia riceveano possenti soccorsi dai
lor compatriotti dell'Affrica; ma le galee di Pisa
veniano parimente soccorritrici alla normanna cavalleria
nell'assediare Palermo, e nel momento della pugna
la gelosia de' due fratelli di Altavilla, il nobile
carattere d'una emulazione generosa e invincibile assumea.
Dopo una guerra di trent'anni<a class="tag" id="tag216" href="#note216">[216]</a>, Ruggero
acquistò unitamente al titolo di Gran Conte, la sovranità
della più grande e della più fertile fra le isole
del Mediterraneo; e l'amministrazione di lui,
dà a divederlo uom d'animo liberale e di mente istrutta
più di quanto il secolo, e l'educazione che
ricevuta avea, comportassero. La libertà della religione
e il godimento delle loro proprietà ai Musulmani
<span class="pagenum"><a id="Page_154"></a>[154]</span>
lasciò<a class="tag" id="tag217" href="#note217">[217]</a>. Un filosofo arabo, medico di Mazara,
e discendente dalla stirpe di Maometto, che avea arringato
il vincitore, venne chiamato alla Corte: ove
nel latino idioma trasportò la sua Geografia de' Sette
Climi, che Ruggero, dopo averla letta attentamente,
agli scritti del greco Tolomeo preferì<a class="tag" id="tag218" href="#note218">[218]</a>. Un avanzo
di nativi cristiani che ai buoni successi de' Normanni
avea contribuito, n'ebbe in compenso il vedere
la Croce trionfante nell'Isola, la quale sotto la giurisdizione
del Romano Pontefice ritornò. Nove Vescovi
vennero creati nelle città principali della Sicilia,
e il clero dovette esser contento delle magnifiche doti
alle chiese, o ai monasteri largite. Ciò non pertanto
l'eroe cattolico i diritti della civile magistratura
con gran fermezza sostenne. Anzichè rinunziare alla
investitura de' benefizj, ebbe l'accorgimento di volgere
a suo pro le pretensioni del Papa, onde la singolar
Bolla che i principi della Sicilia chiarisce Legati
ereditarj e perpetui della santa Sede<a class="tag" id="tag219" href="#note219">[219]</a>, consolidò
ed estese il primato della Corona.
</p>

<p>
<span class="pagenum"><a id="Page_155"></a>[155]</span>
</p>

<p>
<span class="sidenote">A. D. 1081</span>
</p>

<p>
La conquista della Sicilia era stata più gloriosa
che utile a Roberto Guiscardo; nè i possedimenti della
Puglia e della Calabria all'ambizione di cotest'uomo
bastando, deliberò afferrare, o far nascere l'occasione
d'invadere, e soggiogar forse l'Impero dell'Oriente<a class="tag" id="tag220" href="#note220">[220]</a>.
Un divorzio, ottenuto sotto pretesto di consanguinità,
lo avea separato dalla prima moglie, statagli
compagna nell'umil fortuna, e Boemondo nato
da queste prime nozze, si trovò alla condizione di
imitar piuttosto il suo chiaro padre che di succedergli.
La seconda moglie di Roberto, essendo figlia
de' Principi di Salerno, i Lombardi acconsentirono a
riconoscere per erede di lui Ruggero, nato dalla medesima.
Cinque figlie parimente dalla Principessa di
Salerno ebbe Viscardo, tutte onorevolmente accasate<a class="tag" id="tag221" href="#note221">[221]</a>,
e una di esse fu promessa ancor fanciulla
<span class="pagenum"><a id="Page_156"></a>[156]</span>
al giovine ed avvenente Costantino, figlio ed erede
dell'Imperatore Michele<a class="tag" id="tag222" href="#note222">[222]</a>. Ma una rivoluzione crollò
il trono di Costantinopoli: la famiglia reale di Duca
nel palagio o nel chiostro fu confinata: e Roberto,
trafitto l'animo dalla sciagura della figlia, e dall'espulsione
del confederato, pensò a vendicarsi. Un Greco
che diceasi padre di Costantino, mostratosi ben tosto
a Salerno, mise insieme una novella di trono rassegnato
per forza, e di fuga. Il Duca maravigliosamente
pronto a ravvisare in quest'uomo il suo amico infelice,
pomposamente lo accolse, e come verso persona della
dignità imperiale insignita addiccasi. Questo Michele<a class="tag" id="tag223" href="#note223">[223]</a>
dunque trascorse in trionfo la Calabria e la
Puglia fra le lagrime e le acclamazioni de' popoli: e
il Papa Gregorio VII esortò i vescovi ad adoperarsi
coi lor sermoni, i Cattolici col lor braccio, a ritornare
questo principe in trono. Roberto e il Greco in famigliari
e spessi colloquj vedeansi, e noti egualmente,
<span class="pagenum"><a id="Page_157"></a>[157]</span>
il valor normanno e i tesori del greco Impero, pubblica
fede alle reciproche promesse lor procacciavano.
Nondimeno, a confessione de' Greci e de' Latini, cotesto
Michele non era che un fantasma, un impostore,
un frate scappato dal suo convento, o un servo della
greca Corte. Lo scaltro Guiscardo immaginò questo
artifizio, sperando che dopo aver dato un'apparenza
di giustizia alle sue armi, il falso imperatore tornerebbe
nella sua oscurità ad un cenno di chi da questa
l'avea ritratto; ma sol la vittoria potea costringere
la credenza de' Greci, nè l'ardor de' Latini per tale
impresa la credulità de' medesimi pareggiava; i soldati
normanni voleano godersi in pace il frutto di
lor fatiche, e gl'Italiani fremevano alla sola idea di
pericoli cogniti ed incogniti che ad una spedizione
oltremare si congiungevano. A fine di far soldati,
Roberto non risparmiò donativi, o promesse; nè minacce,
così per parte dell'autorità civile, come per
parte dell'autorità ecclesiastica; che anzi alcuni atti di
violenza hanno dato origine al fattogli rimprovero
di avere arrolati, senza distinzioni nè pietà, e vecchi,
e fanciulli. Dopo due anni impiegati senza posa in
tali apparecchi, l'esercito di terra e le forze navali
si adunarono ad Otranto, ultimo promontorio dell'Italia,
situato all'estremità del calcagno dello stivale.
Roberto si trasferì, accompagnato dalla moglie
che ai fianchi di lui combattea, dal figlio Boemondo,
e dal greco impostore. Mille trecento cavalieri
normanni<a class="tag" id="tag224" href="#note224">[224]</a>, o alla scuola de' Normanni educati,
<span class="pagenum"><a id="Page_158"></a>[158]</span>
formavano il nerbo di questo esercito composto di
circa trentamila uomini d'ogni arma<a class="tag" id="tag225" href="#note225">[225]</a>; cencinquanta
navi vennero caricate di truppe da sbarco, di cavalli,
di armi, di macchine da guerra, e di torri di
legno coperte di cuoio non concio; navilio che era
stato allestito in Italia, e la repubblica ragusea,
divenuta confederata di Roberto, le galee aveva fornite.
All'ingresso del golfo Adriatico le coste dell'Italia
e dell'Epiro si avvicinano l'una all'altra. Lo
spazio che disgiugne Brindisi da Durazzo, conosciuto
sotto il nome di <i>Passaggio Romano</i>, non è largo più
di cento miglia<a class="tag" id="tag226" href="#note226">[226]</a>. Rimpetto ad Otranto si restringe
di cinquanta<a class="tag" id="tag227" href="#note227">[227]</a>, angustia che suggerì a Pirro, e a
Pompeo l'idea sublime, o stravagante di unire con
un ponte entrambe le rive. Roberto, prima di imbarcare
<span class="pagenum"><a id="Page_159"></a>[159]</span>
le sue truppe e le sue munizioni, mandò innanzi
quindici galee comandate da Boemondo, affine di soggiogare
o minacciare l'isola di Corfù, riconoscere l'opposto
lido, e assicurare ne' dintorni di Vallona un
buon porto alle sue truppe. Boemondo compiè la sua
traversata e il suo sbarco, senza accorgersi di nemici.
Sperienza fortunata pe' Normanni, e che diè a divedere
a quale scadimento l'incuria de' Greci avesse
ridotta la loro marineria! Le isole e le città marittime
dell'Epiro all'armi di Roberto, o al terror del
suo nome cedettero, e poichè ebbe toccate le coste
di Corfù (la quale isola accenno col suo nome moderno)
condusse la sua squadra e il suo esercito ad assediare
Durazzo. Cotesta città, dal lato di Occidente,
chiave dell'Impero greco, dalla sua antica fama, da
recenti fortificazioni, dal patrizio Giorgio Paleologo
vincitore di diverse battaglie nell'Oriente, da un presidio
tolto dalle province di Albania e di Macedonia,
in ogni età vivai di eccellenti soldati, era difesa.
Pericoli e sciagure d'ogni genere nel durar di questa
impresa provarono l'animo di Guiscardo: nella stagione
la più propizia dell'anno, la flotta di lui che
stavasi lungo la costa, venne d'improvviso assalita da
una fortuna di mare; e piogge miste a neve, e furiosi
venti d'ostro ingrossarono l'Adriatico, talchè un nuovo
naufragio la sinistra fama degli scogli Acroceraunj riconfermò<a class="tag" id="tag228" href="#note228">[228]</a>.
Andati in pezzi o portati lontano e vele,
<span class="pagenum"><a id="Page_160"></a>[160]</span>
e alberi, e remi, si videro coperti il mare, e le rive
di frantumi di navigli, d'armi e cadaveri, e la maggior
parte delle munizioni le acque inghiottirono o
danneggiarono. Sottrattasi con grande stento al furore
dell'onde la ducale galea, Roberto si fermò sette giorni
sul vicino promontorio per raccogliere gli avanzi
della sua flotta, e rianimare il depresso coraggio de' suoi
soldati. I Normanni non erano più quegli audaci piloti
che aveano scoperto nuove acque sull'Oceano,
dalla Groelandia al monte Atlante, que' piloti che
erano stati veduti sorridere sui perigli da poco che
offre l'onda mediterranea. Piansero nel durare della
procella, e tremarono all'avvicinare de' Veneziani, che
mossi dalle preghiere e dalle promesse della Corte
di Bisanzo venivano ad assalirli. Le pugne del primo
giorno mal non tornarono a Boemondo, giovine imberbe<a class="tag" id="tag229" href="#note229">[229]</a>
che i legni del padre suo comandava, ma
le galee veneziane rimasero tutta notte ferme sull'áncora,
a guisa di mezza luna, ordinate. La maestria
di loro fazioni, il modo vantaggioso onde collocati
aveano i proprj arcieri, la forza delle lor chiaverine, il
fuoco greco somministrato ad essi dall'Imperatore, li
fecero nel secondo giorno padroni della vittoria. I
legni pugliesi o ragusei alla costa si ripararono: molti
videro tagliare le gomene, e in poter cadettero del
vincitore; oltrechè, la guernigion di Durazzo, con una
abile sortita, portò fin nelle tende di Roberto la strage
<span class="pagenum"><a id="Page_161"></a>[161]</span>
e il terrore: vennero introdotti soccorsi entro la piazza,
e appena gli assedianti più non padroneggiarono il mare,
si videro privi de' tributi, e delle vettovaglie, che dianzi
le isole, e le città marittime ad essi inviavano. Si arroge,
che un contagioso morbo travagliò ben tosto l'esercito
dei Normanni, onde perirono privi di gloria
cinquecento cavalieri; e la perdita delle genti di Guiscardo
non ascese a meno di diecimila uomini, sol che
si voglia dedurla dal registro de' funerali, e supponendo
che tutti i morti l'onor di esequie ottenessero. Solo,
imperterrito, in mezzo a tante calamità, il Duca normanno,
intantochè nuove forze dai lidi pugliesi e siculi
ritraeva, conquassava colle sue macchine d'assedio, e
tribolava, ora dando scalate alle mura, ora adoperandosi
contro le fondamenta di queste, Durazzo. Ma
la solerzia e il valore di lui, in un valore eguale, e in
una solerzia superiore, scontraronsi. Avendo egli condotto
a piè del baluardo una torre mobile che racchiudea
cinquecento soldati, mentre stava per abbassarne
la porta, o il ponte levatoio, una enorme trave
lo arrestò nell'impresa, e il fuoco greco in un istante
la sua torre gli consumò.
</p>

<p>
Intanto che i Turchi dal lato orientale, le truppe
di Guiscardo dall'occidentale, il romano impero invadeano;
il vecchio successore di Michele rassegnava
lo scettro nelle mani di Alessio, illustre Generale e
fondatore della dinastia de' Comneni. Anna, figlia di
questo Alessio, e famosa per avere scritta la Storia
del padre, dal suo stile ampolloso non rimovendosi,
osserva che lo stesso Ercole alla doppia pugna non
avrebbe saputo resistere, e su tal base fondandosi, approva
la precipitosa pace che il ridetto Alessio concluse
col Turco; la qual cosa il trasferirsi in persona
<span class="pagenum"><a id="Page_162"></a>[162]</span>
a soccorrer Durazzo gli agevolò. Egli avea ben
trovato vuoto di soldati il suo campo come di danari
l'erario; ma tai furono il vigore, la sollecitudine
delle sue provvisioni, che in sei mesi radunò un
esercito di settantamila uomini<a class="tag" id="tag230" href="#note230">[230]</a>, e fece compiergli
un cammino di cinquecento miglia. Ei tolse soldati
dall'Europa e dall'Asia, dal Peloponneso infino
al mar Nero; ostentava la pompa del grado imperiale
nella magnificenza della guardia composta di cavalieri
ricchi d'armadure, e di arredi d'argento, e nel
numeroso corteggio di nobili e di principi che lo
accompagnavano; e più d'uno di questi principi (il
che prova una mansuetudine de' costumi di Bisanzio
in que' tempi) nelle vicissitudini del palagio imperiale
aveano vestita un istante la porpora, e ciò nulla
meno vivean ricchi e insigniti di cariche ragguardevoli.
Tutti i predetti Grandi, animati la più parte dal
fuoco della giovinezza, avrebbero dovuto col loro esempio
farsi sprone alla moltitudine: ma l'eccessivo amor
de' piaceri, il disprezzo di ogni subordinazione, furono
origine di disordini e di mali. Voleano questi essere
condotti subito alla battaglia, e con importuni clamori
<span class="pagenum"><a id="Page_163"></a>[163]</span>
misero a cattivo partito la prudenza di Alessio, che
avrebbe potuto prendere in mezzo e tribolar colla
fame l'esercito degli assedianti. L'enumerazione delle
province greche a' que' giorni, offre un triste raffronto
tra quel che furono gli antichi limiti dell'Impero, e
quello che erano divenuti. Raccolti in fretta, e in mezzo
al comune terrore, i nuovi soldati, non fu possibile
il ritrarre dalla Natolia o Asia Minore le sue guernigioni,
se non se col cedere ai Turchi le città che
da queste istesse guernigioni erano custodite. Il nerbo
dell'esercito greco stavasi ne' Varangi, e nelle guardie
scandinave, il cui numero avea poco prima ricevuto
rinforzo da una truppa di esuli e di volontarj
venuti dall'isola di Tule, o della Gran Brettagna. I
Danesi e gl'Inglesi parimente, sotto il giogo de' Normanni
gemeano; laonde molti giovani venturieri vennero
nella risoluzione di abbandonare una terra di
schiavitù, e abbracciando lo scampo che ad essi il
mare offeriva, peregrinarono lungamente a tutte le
coste, ove qualche speranza di libertà e di vendetta
allettavali. Il greco Imperatore a sè gli assoldò, e
primieramente in una nuova città della costa d'Asia
stanziarono; ma non andò guari che Alessio chiamatili
al servigio immediato del suo palagio, e della
imperiale persona, nella lor fedeltà e prodezza un
bel retaggio preparò ai suoi successori<a class="tag" id="tag231" href="#note231">[231]</a>. Rammentando
<span class="pagenum"><a id="Page_164"></a>[164]</span>
con indignazione questi guerrieri tutto quanto
eglino pure aveano sofferto dai Normanni, marciarono
contra un nemico di lor nazione, e giubilanti,
e impazienti di ricuperar nell'Epiro la gloria che alla
giornata di Hastings aveano perduta. I Varangi erano
inoltre sostenuti da alcune bande di Franchi o Latini;
tutti coloro che, per sottrarsi alla tirannide di
Guiscardo, riparati eransi a Costantinopoli, agognavano
l'istante di segnalare il loro zelo, e appagare in uno
la sete della vendetta. In così ardue circostanze l'Imperatore
non aveva avuti a schifo gli impuri soccorsi
de' Paoliziani, o de' Manichei della Tracia e della Bulgaria;
i quali eretici all'intrepidezza de' martiri l'operoso
valore e la disciplina di eccellenti soldati
aggiugnevano<a class="tag" id="tag232" href="#note232">[232]</a>. Un negoziato col Sultano avendo
procurato all'Imperatore un rinforzo di mille Turchi
all'incirca, si videro insieme in contrasto le frecce
della cavalleria scitica, e le lance della normanna.
Udite le prime voci del formidabile esercito che incontro
venivagli, Roberto raunò un consiglio da' suoi
primarj uffiziali composto. «Voi vedete, lor disse,
in qual pericolo vi trovate: esso è incalzante, inevitabile.
Le colline sono coperte di guerrieri e di stendardi:
l'Imperator greco è accostumato alle guerre e
ai trionfi. La disciplina e l'unione solamente ci possono
far salvi, e sono pronto a cedere il comando
ad un Generale più abile di me». Le acclamazioni
generali, e persino de' suoi segreti nemici, avendolo in
sì periglioso momento fatto certo della stima e della
confidenza d'ognuno; «contiam dunque, esclamò, sui
<span class="pagenum"><a id="Page_165"></a>[165]</span>
frutti della vittoria, e se vi è un vile, impediamogli
ogni strada alla fuga, abbruciamo il nostro navilio
e le nostre bagaglie, e combattiamo su questo suolo,
come se fosse il luogo della nostra nascita, e del nostro
sepolcro.» Approvata unanimamente siffatta risoluzione,
Guiscardo che disdegnò cautelarsi fra mezzo
alle file de' suoi soldati, si pose a capo dell'esercito
ordinato in battaglia aspettando ivi di piè fermo il
nemico. Un fiume poco largo gli guardava le spalle,
l'ala destra prolungandosi sino al mare; la sinistra
terminava alle falde delle colline: e Guiscardo forse
ignorava che in questo campo medesimo Cesare e
Pompeo disputati eransi l'Impero del Mondo<a class="tag" id="tag233" href="#note233">[233]</a>.
</p>

<p>
<span class="sidenote">A. D. 1081</span>
</p>

<p>
Alessio avendo risoluto, contro il parere de' più
saggi suoi capitani, di commettersi all'evento di una
battaglia, insinuò alla guernigione di Durazzo il contribuire
con una sortita a tempo operata alla liberazione
della città. Con due divisioni egli marciò per
sorprendere i Normanni innanzi lo schiarire del giorno,
onde da due lati vedeasi la cavalleria leggiera dei
Greci tener la pianura; la seconda linea era composta
di arcieri, i Varangi serbarono a sè medesimi
l'onore di combattere all'antiguardo. Al primo scontro,
le azze da guerra degli stranieri portarono terribili
botte all'esercito di Guiscardo, a soli quindicimila
uomini allora ridotto. I Lombardi e i Calabresi,
dandosi a vergognosa fuga, corsero, chi alle rive del
<span class="pagenum"><a id="Page_166"></a>[166]</span>
fiume, chi a quelle del mare; ma il ponte era stato
distrutto, per togliere un varco ai soldati della piazza,
se tentavano una sortita; la costa vedeasi cinta di
galee veneziane che fecero prova delle lor macchine
da guerra in mezzo a questa disordinata moltitudine;
la quale sarebbe inevitabilmente perita senza il
valore e la condotta ammirabile de' suoi Capi. I Greci
ne descrivono Gaita, moglie di Roberto, come una
amazzone e una seconda Pallade, men abile nelle
arti, ma non men della dea degli Ateniesi terribile
nella guerra<a class="tag" id="tag234" href="#note234">[234]</a>. Benchè ferita da una freccia, rimase
sul campo di battaglia, e colle esortazioni e coll'esempio
le soldatesche disperse riordinò<a class="tag" id="tag235" href="#note235">[235]</a>; la sua
femminile voce venia secondata dalla voce più forte
e dal braccio più vigoroso di Guiscardo. Intrepido
<span class="pagenum"><a id="Page_167"></a>[167]</span>
in mezzo all'azione, quanto magnanimo ne' consigli:
«Dove fuggite voi, esclamò? avete che fare con un
nemico implacabile, e la morte è meno crudele della
servitù». Il momento era decisivo; i Varangi, nell'avanzarsi
troppo, lasciarono scoperti i lor fianchi;
gli ottocento cavalieri del corpo di battaglia del
Duca, che non erano stati intrapresi, colla lancia in
resta si precipitarono sul nemico, e gli Storici greci
non rimembrano senza dolore l'impeto della cavalleria
franca, cui non val resistenza<a class="tag" id="tag236" href="#note236">[236]</a>. Alessio non
trascurò alcun dovere di generale e soldato; ma allorchè
vide la strage de' Varangi e la fuga de' Turchi,
e in niun conto avendo i proprj sudditi, della
fortuna sua disperò. La principessa Anna, che versa
una lagrima su questo infausto avvenimento, è ridotta
a vantare la forza e l'agilità del cavallo di suo padre,
e il vigore onde questi si difese contra un cavaliere
che con una percossa di lancia aveagli fatto
in pezzi il cimiero. Con disperato valore, si aperse
varco per mezzo a uno squadrone di Normanni che
la fuga impedivagli, e dopo avere errato due giorni
e due notti in mezzo alle montagne, potè godere di
qualche riposo, non d'animo, ma di corpo, entro le
<span class="pagenum"><a id="Page_168"></a>[168]</span>
mura di Licnido. Si dolse Roberto delle sue truppe
che, troppo mollemente e lentamente inseguendo Alessio,
una tanto luminosa preda sfuggirsi lasciassero:
ma nel confortarono i trofei e gli stendardi tolti al
nemico, la ricchezza e il lusso del campo greco, e
la gloria di aver distrutto un esercito cinque volte
più numeroso del suo. Molti Italiani rimasero vittima
del proprio spavento; pur questa memoranda giornata
non costò a Guiscardo più di trenta de' suoi cavalieri.
L'esercito imperiale perdè, fra Greci, Turchi
ed Inglesi, cinque o seimila uomini all'incirca<a class="tag" id="tag237" href="#note237">[237]</a>,
fra i quali si noverano molti nobili e guerrieri di
sangue reale; l'impostore Michele trovò nello spianato
di Durazzo una morte più onorevole che nol
fu la sua vita.
</p>

<p>
<span class="sidenote">A. D. 1082</span>
</p>

<p>
Ella è cosa molto probabile che Guiscardo non
si affliggesse gran fatto della perdita di questo fantasma
d'Imperatore, costatogli molto caro, nè con altro
pro che di avventurarlo alla derisione de' Greci.
Disfatti questi, la guernigione continuò nel difendersi:
l'Imperatore aveva avuta l'imprudenza di
richiamare Giorgio Paleologo, intanto che un Veneziano
comandava nella città: le tende degli assedianti
vennero cambiate in baracche, atte ad
offerire riparo contra il rigore del verno; e ad una
disfida fattagli dalla Fortezza, Roberto rispose che la
sua perseveranza, l'ostinazione degli assediati almen
<span class="pagenum"><a id="Page_169"></a>[169]</span>
pareggiava<a class="tag" id="tag238" href="#note238">[238]</a>. Già forse ei fondavasi sopra una lega
segreta da lui stretta con un nobile Veneziano, che
sedotto dalla speranza di un luminoso e ricco maritaggio,
ebbe la viltà di tradire i confederati della
sua patria. Nel più cupo della notte, furono gettate
dall'alto delle muraglie le scale di corda, per le quali
saliti tacitamente gli snelli Calabresi, sol dal nome,
e dalle trombe del vincitore, i Greci furono desti.
Ciò nullameno per tre giorni difesero le strade contra
un nemico già padrone de' baluardi; si rendettero
finalmente dopo un assedio di sette mesi, calcolati
dal momento che la piazza fu circondata. Penetrò
indi Roberto nelle parti interne dell'Epiro, o
dell'Albania, e attraversate le prime montagne della
Tessaglia, trecento Inglesi nella città di Castoria sorprese,
a Tessalonica si avvicinò, fece tremare Costantinopoli.
Ma un più incalzante dovere, il corso dei
suoi ambiziosi disegni interruppegli. Già distrutti due
terzi del suo esercito dal naufragio, dai morbi contagiosi
e dal ferro nemico, e allorchè aspettavasi dall'Italia
nuove reclute, dolorosi messaggi lo ragguagliarono
delle sciagure, e de' pericoli ai quali, per la
lontananza di lui, la stessa Italia era in preda, della
ribellione delle città e de' Baroni della Puglia,
dello stremo a cui trovavasi il Papa, dell'avvicinamento,
<span class="pagenum"><a id="Page_170"></a>[170]</span>
o piuttosto dell'invasione di Enrico Re di Alemagna.
Egli osò immaginarsi che la presenza sua
basterebbe a rendergli sicuri gli Stati, e sopra un sol
brigantino, rivalicò il mare, lasciando l'esercito sotto
il comando di suo figlio e dei Conti normanni; e
con esortazioni a Boemondo, di rispettare la libertà
de' suoi eguali, ai Conti di obbedire l'autorità
del lor Generale. Il figlio di Guiscardo sull'orme del
padre suo camminò. I Greci paragonano questi due
guerrieri al bruco e alla locusta, l'uno de' quali
divora tutto quanto non fu sterminato dall'altro<a class="tag" id="tag239" href="#note239">[239]</a>.
Dopo avere vinte due battaglie contra l'Imperatore,
scese nella pianura della Tessaglia e assediò Larissa,
capitale del favoloso regno di Achille<a class="tag" id="tag240" href="#note240">[240]</a>, ove l'erario
e i magazzini del greco esercito si racchiudevano.
Del rimanente debbonsi encomj alla prudenza
e alla fermezza di Alessio, che contro la infelicità
de' tempi coraggiosamente lottò. In mezzo alla penuria
che disastrava lo Stato, ardì valersi degli arredi
superflui delle chiese, provvide alla diffalta dei
Manichei, col sostituir loro alcune tribù della Moldavia;
<span class="pagenum"><a id="Page_171"></a>[171]</span>
settemila Turchi assunsero il luogo degli estinti
fratelli e l'incarico di vendicarli; intanto i
soldati greci, addestratisi nel cavalcare e nel lanciar
frecce, si fecero abili al giornaliero esercizio
delle fazioni militari e delle imboscate. Sapendo Alessio
per esperienza che i cavalieri franchi, tanto
formidabili sui lor corridori, non poteano nè combattere,
nè quasi moversi a piedi<a class="tag" id="tag241" href="#note241">[241]</a>, ordinò ai suoi arcieri
di far bersaglio de' loro dardi il cavallo anzichè il cavaliere,
e seminava di punte di ferro ed altri impacci
il terreno d'onde potea paventare un assalto.
La guerra venne protratta ne' dintorni di Larissa ove
i successi de' due eserciti, dubbiosi rimasero. In tutte
le occasioni il coraggio di Boemondo in guisa luminosa,
e sovente con fortuna, si dimostrò; ma i Greci
immaginarono uno stratagemma per cui il normanno
campo fu saccheggiato. Inespugnabile essendo
la città, i Conti o disgustati, o corrotti dall'inimico,
le bandiere del loro duce abbandonarono, e consegnati
ai Greci i lor posti, le parti dell'Imperatore
seguirono. Alessio riportò a Costantinopoli il
vantaggio, anzichè l'onore della vittoria. Quanto al
figlio di Guiscardo, rinunziando ad un territorio
che non potea più difendere, veleggiò verso l'Italia
<span class="pagenum"><a id="Page_172"></a>[172]</span>
ove ben accolselo il padre, che ne conoscea il merito,
e ne compiagnea l'infortunio.
</p>

<p>
<span class="sidenote">A. D. 1081</span>
</p>

<p>
Di tutti i principi latini confederati di Alessio, e
nemici di Roberto, il più poderoso e zelante era Enrico
III, o IV Re d'Alemagna, e d'Italia, che divenne
in appresso Imperator d'Occidente. La lettera
che il Principe greco indirissegli<a class="tag" id="tag242" href="#note242">[242]</a>, abbonda di
sentimenti di verace amicizia e del desiderio onde
ardea di consolidare la scambievole lega con vincoli
di famiglia, e politici. Congratulatosi con Enrico
pei buoni successi da esso ottenuti in una giusta e
santa guerra, querelasi perchè le audaci imprese
de' Normanni, la prosperità del suo impero hanno
turbata. La nota de' donativi inviatigli dalla Grecia
ai costumi del secolo corrisponde: una corona d'oro
guarnita di raggi, una croce da petto adorna di perle,
una scatola di reliquie coi nomi e titoli de' Santi
cui perteneano, un vaso di cristallo, un vaso di
Sardonica, balsamo, probabilmente della Mecca, e
cento pezze di porpora; inoltre cenquarantaquattromila
bisantini d'oro, con promessa di aggiugnerne
altri dugento sedicimila, allorchè Enrico fosse
venuto in armi sul territorio pugliese, e confermata,
con giuramento, la loro confederazione contro
<span class="pagenum"><a id="Page_173"></a>[173]</span>
il comune inimico. Il Principe alemanno<a class="tag" id="tag243" href="#note243">[243]</a> che
già trovavasi in Lombardia, Capo di un esercito e di
una fazione, accettando tosto queste magnifiche offerte,
al mezzogiorno immantinente si volse; e benchè
il fermasse in cammino la notizia della giornata
di Durazzo, ricompensò abbondantemente il dono
avuto dall'Imperatore, poichè lo spavento che coll'armi
sue e col suo nome inspirò, costrinse Roberto
a ricercar precipitosamente la Puglia. Enrico detestava
i Normanni, come confederati e vassalli di Gregorio
VII, implacabile suo nemico, orgoglioso sacerdote,
che col suo zelo ambizioso riaccese la lunga
querela tra il Sacerdozio e l'Impero<a class="tag" id="tag244" href="#note244">[244]</a>: il Re, il
Papa, si mandavano anatemi a vicenda, e ognun d'essi
avea posto un rivale sul trono del suo antagonista.
Dopo la sconfitta e la morte del ribelle della Svevia,
Enrico si condusse in Italia per assumervi l'imperiale
corona, e scacciare il tiranno della Chiesa
<span class="pagenum"><a id="Page_174"></a>[174]</span>
dal Vaticano<a class="tag" id="tag245" href="#note245">[245]</a><a class="tag" id="tag246" href="#note246">[246]</a>: ma la causa di Gregorio i Romani
sostennero, e fermi in lor coraggio rendevangli
i soccorsi d'uomini e di danaro che ad essi venian
dalla Puglia, onde per tre volte l'Imperatore
alemanno tentò indarno l'assedio di Roma. Nel
quarto anno, Enrico si guadagnò, coll'oro dicesi di
Bisanzo, i Nobili romani che i lor dominj e le lor
castella a tutti gli orrori della guerra videro in preda.
Gli vennero consegnate le porte, i ponti e cinquanta
ostaggi: l'antipapa Clemente fu consacrato
nel palagio di Laterano, e pieno di gratitudine incoronò
in Vaticano il suo protettore. L'Imperatore
Enrico, intitolatosi successore d'Augusto e di Carlomagno,
chiarì il Campidoglio sua stabile residenza.
Il nipote di Gregorio le rovine del Septizonio tuttavia
difendea: assediato entro castel S. Angelo il Papa
nel solo coraggio e nella fedeltà del suo vassallo
normanno ponea la speranza. Ben vero è che ingiurie
e reciproche lamentanze aveano interrotto il buon
accordo fra questi due personaggi; ma in sì imminente
pericolo Guiscardo i suoi giuramenti, il suo
interesse più forte ancora dei giuramenti, l'amor
<span class="pagenum"><a id="Page_175"></a>[175]</span>
della gloria, e l'odio che portava ai due Imperatori,
sol calcolò. Dispiegata la santa bandiera, coll'animo
deliberato di accorrere in soccorso al principe
degli Appostoli, e dopo avere raunati seimila uomini
a cavallo, e trentamila fantaccini, il più numeroso
di quanti eserciti ebbe giammai, mosse da
Salerno a Roma, e durante quel cammino i pubblici
applausi, e le promesse di celeste soccorso, lui e le
sue soldatesche accompagnarono. Vincitore in sessantasei
battaglie, all'avvicinar di Guiscardo, Enrico
tremò: mostrando ricordarsi d'alcuni indispensabili
affari che la sua presenza volevano in Lombardia,
esortò i Romani a conservarsi fedeli, e tre
giorni prima che i Normanni giugnessero, affrettatamente
partì. In men di tre anni, il figlio di Tancredi
di Altavilla ebbe la gloria di liberare il Pontefice,
e di vedere sparire dinanzi a sè le armi vincitrici
degli Imperatori d'Oriente<a class="tag" id="tag247" href="#note247">[247]</a>, e d'Occidente. Ma lo
splendore del trionfo di Roberto le sciagure di Roma
oscurarono. Già i partigiani di Gregorio toccata
aveano la meta di rompere, di scalare le mura, già
si trovavano in Roma; non quindi inoperosa, o priva
di forze era la fazione degli Imperiali: laonde il terzo
giorno si accese una terribile sedizione, e un accento
inconsiderato sfuggito al vincitore, per cui parea la
<span class="pagenum"><a id="Page_176"></a>[176]</span>
difesa, o la vendetta essere comandate, divenne segnale
d'incendio e di devastazione<a class="tag" id="tag248" href="#note248">[248]</a>. I Saracini
della Sicilia, i sudditi di Ruggero, gli ausiliari di
Guiscardo, colsero il destro per ispogliare e profanare
la santa città de' Cristiani: migliaia di cittadini
vennero oltraggiati, trucidati o ridotti in servitù,
innanzi agli occhi e per opera de' confederati
del loro padre spirituale. Un vasto rione che dal palagio
di Laterano al Colosseo si estendea, le fiamme
consunsero, sicchè anche ai dì nostri non offre
più che un deserto<a class="tag" id="tag249" href="#note249">[249]</a>. Gregorio, abbandonata una
città, che lo detestava e più nol temea, andò a terminare
nel palagio di Salerno i suoi giorni. Senza dubbio,
questo scaltro pontefice, colla lusinga della sovranità
di Roma, o della Corona imperiale, Guiscardo
adescò; ma un sì periglioso espediente, al certo,
giusta ogni apparenza, opportunissimo ad infondere
nuovo ardore nell'animo ambizioso del Duca normanno,
coll'effettuarsi, avrebbe per sempre alienati
dal Pontefice gli animi de' fedeli principi dell'Alemagna.
</p>

<p>
<span class="pagenum"><a id="Page_177"></a>[177]</span>
</p>

<p>
<span class="sidenote">A. D. 1084</span>
</p>

<p>
Guiscardo liberatore e in un flagello di Roma,
avrebbe potuto finalmente darsi al riposo: ma nel
medesimo anno che egli aveva veduto fuggire l'Imperator
d'Alemagna, il capitano instancabile agli antichi
divisamenti delle orientali conquiste fece ritorno.
L'entusiastico zelo, o la gratitudine di Gregorio,
i regni della Grecia e dell'Asia al costui valore aveva
promessi<a class="tag" id="tag250" href="#note250">[250]</a>. Le milizie del Normanno stavano
in armi, fatte orgogliose dai buoni successi ottenuti,
e preste a cercarne altri in mezzo alle pugne. La
principessa Anna, valendosi delle parole di Omero
paragona questi soldati ad uno sciame di api<a class="tag" id="tag251" href="#note251">[251]</a>:
ma ho già fatto conoscere innanzi che maggior numero
di forze il figlio di Altavilla non aveva mai
radunate: cento venti navigli vi vollero ad imbarcarle,
e innoltrata essendo di molto la stagione, il
porto di Brindisi<a class="tag" id="tag252" href="#note252">[252]</a>, alla rada aperta di Otranto
<span class="pagenum"><a id="Page_178"></a>[178]</span>
ci preferì. Alessio intanto, timoroso di un secondo assalto,
a ristorare la marineria dell'Impero si adoperava,
oltre al considerabile soccorso di trentasei
legni da sbarco, di quattordici galee, e nove galeotte
straordinariamente ampie e robuste che dalla
Repubblica veneta aveva ottenuto: soccorso abbondantemente
ricompensato col privilegio parziale di commercio
conceduto alla repubblica, col dono fattole
dall'Imperatore di molte botteghe e case nel porto
di Costantinopoli, col pagamento di un tributo, tanto
più gradevole ai Veneziani, che derivava da una
tassa imposta ai cittadini di Amalfi loro rivali. La
lega de' Greci coi Veneziani copriva di una squadra
nemica il mare Adriatico. Ma fosse negligenza dei
confederati, o abilità di Roberto, l'incostanza de' venti,
o l'oscurità d'un nebbione, il Duca si aperse un
varco, e i Normanni sani e salvi sulla costa d'Epiro
sbarcarono. L'intrepido Capitano, comandando
venti buone galee si pose immantinente in cerca dell'inimico,
e benchè più avvezzo a guerreggiare a cavallo,
commise la propria vita, e quella di suo fratello
e de' suoi due figli all'evento di una battaglia
navale. In tre successive pugne datesi a veggente
dell'isola di Corfù, l'impero del mare fu disputato;
e l'abilità e il numero de' confederati prevalsero nelle
due prime: ma nella terza i Normanni riportarono
una vittoria decisiva e compiuta<a class="tag" id="tag253" href="#note253">[253]</a>. Con ignominiosa
<span class="pagenum"><a id="Page_179"></a>[179]</span>
fuga i brigantini leggieri de' Greci si spersero:
più ostinata lotta sostennero le nove Fortezze mobili
de' Veneziani; sette mandate a fondo, e due cadute
finalmente in potere dell'inimico; duemila cinquecento
prigionieri la pietà del vincitore indarno implorarono,
e la figlia di Alessio fa ascendere a tredicimila
uomini il numero de' Greci, o confederati,
che in tale occasione morti rimasero. L'altezza d'ingegno
avea tenuto luogo di esperienza a Guiscardo.
In ognuna delle sere successive alle azioni, dopo avere
sonato a ritratta, esaminava tranquillamente le
cagioni della sconfitta, e immaginava nuovi stratagemmi
che alla sua debolezza supplissero, e i vantaggi
del Greco rendessero vani. Le fazioni marittime
il verno sospese: col ritorno di primavera pensò
nuovamente ad impadronirsi di Costantinopoli; ma
in vece di attraversare i colli dell'Epiro, si trasferì
nella Grecia, e nelle città dell'Arcipelago, le cui
spoglie un maggior premio alle sue fatiche offerivano;
oltrechè, in un tal campo i suoi eserciti di terra
e di mare poterono più vigorosamente, e con migliore
speranza di buon successo, accordarsi; ma tai disegni
turbò un morbo contagioso che si diffuse per
tutto il campo normanno nell'isola di Cefalonia, e
del quale lo stesso Roberto fu vittima. Egli spirò
<span class="pagenum"><a id="Page_180"></a>[180]</span>
entro la sua tenda in età di settant'anni: si sparse
generalmente la voce che ei morisse avvelenato per
opera o della moglie, o del greco Imperatore<a class="tag" id="tag254" href="#note254">[254]</a>. Questa
inaspettata morte dà luogo alla immaginazione di
spaziare per tutto il corso d'imprese che potevano
ancora essere riserbate a Roberto, dall'esistenza del
quale, ed è provato abbastanza, la grandezza dei
Normanni pendea<a class="tag" id="tag255" href="#note255">[255]</a>. Un esercito vittorioso che non
vedea più nemici attorno di sè, si sbandò e si ritrasse
in preda al disordine della costernazione,
ed Alessio, che palpitava pel proprio Impero credè
appena a sè stesso di essere libero dal pericolo. La
galea che portava i mortali avanzi di Guiscardo, naufragò
alla costa d'Italia: pur questi, avendosi potuto
ritirarli, deposti vennero nella tomba di
<span class="pagenum"><a id="Page_181"></a>[181]</span>
Venosa<a class="tag" id="tag256" href="#note256">[256]</a>, luogo più celebre per essere stata culla
di Orazio<a class="tag" id="tag257" href="#note257">[257]</a>, che come sepolcro del guerriero di
Normandia. Ruggero, secondogenito e successore di lui,
ridotto videsi alla modesta condizione di Duca della
Puglia. Fosse stima, o spirito di parzialità, Guiscardo
non avea lasciato al prode Boemondo altro retaggio
che la sua spada. Le pretensioni di questo turbarono
la pubblica tranquillità sino all'istante che la
prima Crociata contro i Saracini d'Oriente, un campo
più luminoso di gloria e di conquiste gli aperse<a class="tag" id="tag258" href="#note258">[258]</a>.
</p>

<p>
<span class="sidenote">A. D. 1101-1154</span>
</p>

<p>
E le più splendide, e le più modeste speranze
della vita, vanno tutte, e prestamente, a perdersi nella
tomba. La discendenza maschile di Roberto Guiscardo,
così nella Puglia, come in Antiochia, alla seconda
generazione si estinse: ma l'ultimo tra' fratelli
di lui, fu il ceppo d'una dinastia di Re, e il
figlio del Gran Conte il nome, le conquiste, e il coraggio
di Ruggero I eredò<a class="tag" id="tag259" href="#note259">[259]</a>. Nato egli in Sicilia,
<span class="pagenum"><a id="Page_182"></a>[182]</span>
avea soli quattro anni, allor quando succedè al padre
nella sovranità di questa contrada, retaggio che la
ragione potrebbe invidiargli, se le fosse permesso un
istante il desiderare i fastosi, e spesso chimerici diletti,
che dal potere derivano. Se Ruggero si fosse
contentato del fertile suo patrimonio, la gratitudine
dei popoli avrebbe in lui ravvisato un benefattore,
e mercè una saggia amministrazione, riconducendo i
bei giorni delle Colonie greche<a class="tag" id="tag260" href="#note260">[260]</a>, potea la Sicilia
venire in tanta ricchezza e possanza, quanta è lecito
aspettarne dalle più vaste conquiste; ma l'ambizione
del Gran Conte così nobili disegni non conoscea,
e colle volgari vie della violenza e dell'artifizio pensò
a disbramarla. Ansioso di regnar solo in Palermo,
di cui la metà al ramo primogenito di sua famiglia
aspettavasi, si sforzò di dilatare lo Stato della Calabria
oltre i confini stipulati co' primi patti, e spiò
con impazienza l'istante che declinasse la salute già
debole del suo cugino Guglielmo della Puglia, pronipote
di Roberto. Alla prima notizia della morte di
<span class="pagenum"><a id="Page_183"></a>[183]</span>
esso partitosi Roberto con sette galee da Palermo,
e nella baia di Salerno ancoratosi, ricevette, dopo
dieci giorni di negoziazione, il giuramento di fedeltà
della Capital de' Normanni, costrinse i Baroni a rendergli
omaggio, e a concedergli investitura, i Pontefici,
male atti a soffrire, così l'amicizia, come la nimistà
di un sì poderoso vassallo. Rispettò nondimeno,
qual patrimonio di S. Pietro, il territorio di Benevento;
ma col ridursi a soggezione Napoli e Capua,
mandò a termine i disegni concetti da Guiscardo
suo zio, e tutte le conquiste de' Normanni si appropriò.
Altero del sentimento della sua possanza e del
suo merito, i titoli di Duca e Conte sdegnò, perchè
pareagli che la Sicilia congiunta ad un terzo forse
del continente d'Italia, potesse formar la base d'un
reame<a class="tag" id="tag261" href="#note261">[261]</a>, alle monarchie di Francia e d'Inghilterra
solamente inferiore. Ei venne coronato a Palermo,
e i Capi della nazione che alla cerimonia assistettero,
aveano senza dubbio il diritto di decidere
sotto qual nome ei regnerebbe sovr'essi; ma l'esempio
d'un tiranno greco, e d'un emiro de' Saracini
non bastava a giustificare il suo titolo di monarca
al cospetto di nove Re del Mondo latino<a class="tag" id="tag262" href="#note262">[262]</a>, che poteano
<span class="pagenum"><a id="Page_184"></a>[184]</span>
ricusare di riconoscerlo, finchè la sanzione del
Pontefice avesse ottenuta. L'orgoglio di Anacleto concedè
di buon grado un titolo che l'orgoglio di Ruggero
sottomesso erasi a chiedere<a class="tag" id="tag263" href="#note263">[263]</a>. Ma Anacleto
medesimo trovavasi nella circostanza di veder contrastata
la propria elezione, perchè nominato erasi un
altro Papa sotto nome di Innocenzo II; e intanto
che Anacleto stavasi sul Vaticano, il suo fuggitivo,
ma più felice, emulo, dalle nazioni europee veniva riconosciuto.
La monarchia di Ruggero fu crollata e
quasi distratta per l'abbaglio che egli commise nell'eleggersi
il protettore ecclesiastico; la spada dell'imperatore
Lottario II, le scomuniche d'Innocenzo,
le squadre di Pisa, lo zelo di S. Bernardo, alla
perdizione del <i>masnadiero</i> della Sicilia si collegarono;
onde Ruggero, dopo vigorosa resistenza, scacciato videsi
dal continente dell'Italia; e alla cerimonia dell'investitura
d'un nuovo Duca della Puglia, il Papa
e l'Imperatore, tennero, ciascuno, una falda del gonfalone,
per dare a divedere che sosteneano i loro diritti,
e i litigi lor sospendeano. Ma durò per poco
<span class="pagenum"><a id="Page_185"></a>[185]</span>
questa irrequieta amicizia, e le malattie e le diffalte
non tardarono a distruggere gli eserciti dell'Alemagna<a class="tag" id="tag264" href="#note264">[264]</a>.
Ruggero che di rado perdonava ai nemici,
o morti, o vivi che fossero, il Duca della Puglia
e tutti i partigiani del medesimo sterminò. Innocenzo,
debole quanto vanaglorioso, divenne, al pari
di Leone IX, suo predecessore, il prigioniero e l'amico
de' Normanni; e la loro riconciliazione trovò
per celebrarla l'eloquenza di S. Bernardo, fattosi allora
pien di rispetto verso il titolo e le virtù del Re
siciliano.
</p>

<p>
Ad espiare la sacrilega guerra contra il successor
di S. Pietro intrapresa, Ruggero avea promesso di
inalberare lo stendardo della Croce; nè fu lento nel
compiere un voto che ai suoi interessi, e alle mire
di sua vendetta si conformava. I recenti oltraggi che
sofferti avea la Sicilia, lo sollecitavano a giuste rappresaglie
sui Saracini; e i Normanni già unitisi di
sangue con tante famiglie di quella antica parte di
Grecia rimembrarono, e vogliosi si fecero d'imitare,
le imprese marittime di quelli che erano divenuti
i loro antenati; laonde nella maturità di lor forze
lottarono contro la potenza affricana che allor declinava.
Allorchè il Califfo Fatimita si partì per la conquista
dell'Affrica, volle ricompensare il merito reale,
e la fedeltà apparente di Giuseppe, uno de' suoi ufiziali
<span class="pagenum"><a id="Page_186"></a>[186]</span>
presentandolo del proprio regio manto, di
quaranta cavalli arabi, del suo palagio colle pregiose
suppellettili che vi si trovavano, e per ultimo
del governo de' regni di Tunisi e di Algeri. I Zeiridi<a class="tag" id="tag265" href="#note265">[265]</a>,
discendenti di Giuseppe, dimenticando la sommessione
e la gratitudine che a questo lontano benefattore
dovevano, si erano impadroniti della suprema
possanza, ed abusati del frutto di loro prosperità;
già volgeano allo scadimento, dopo essersi
mostrati, nè con abbagliante splendore, fra le dinastie
d'Oriente. Oppressi per terra dagli Almoadi,
principi fanatici di Marocco, vedeano le loro rive
esposte alle correrie de' Greci e de' Franchi, che prima
del finire dell'undicesimo secolo li sottoposero
ad un tributo di dugentomila piastre d'oro. Le prime
geste di Ruggero unirono alla Corona di Sicilia
lo scoglio di Malta, che una colonia religiosa e militare
in appresso illustrò; assalì indi Tripoli<a class="tag" id="tag266" href="#note266">[266]</a>, piazza
forte situata sulla costa, ove trucidati i maschi,
ridusse le donne a schiavitù: ma fa d'uopo ricordarsi
che spesse volte i Musulmani egualmente della
vittoria abusarono. La capitale de' Zeiridi nomavasi
Affrica, come il paese, detta però talvolta Mahadia<a class="tag" id="tag267" href="#note267">[267]</a>,
dal nome dell'Arabo che gettate ne aveva
<span class="pagenum"><a id="Page_187"></a>[187]</span>
le fondamenta: città forte e fabbricata sull'Istmo;
ma la fertilità della circostante pianura all'imperfezione
del porto è lieve compenso. Giorgio, ammiraglio
di Sicilia assediò Mahadia con una squadra di
cencinquanta galee, di soldati e di strumenti da
guerra ben provvedute. Già il sovrano avea presa la
fuga, e ricusato il Governatore moro di capitolare;
ma temendo avventurarsi all'ultimo assalto, fuggì secretamente
coi Musulmani abbandonando ai Franchi
i tesori e la città. Il Re di Sicilia e i suoi luogotenenti
soggiogarono in diverse spedizioni Tunisi,
Saface, Capsia, Bona, e una lunga estensione di
littorale<a class="tag" id="tag268" href="#note268">[268]</a>; vennero posti presidj nelle Fortezze, assoggettata
a tributo la contrada, onde non mancò
apparenza di verità all'adulazione, allor quando asserì
che la spada di Ruggero teneva <i>Affrica</i> sotto il giogo<a class="tag" id="tag269" href="#note269">[269]</a>.
Ma lui morto, questa spada si ruppe e sotto
il tempestoso regno del suo successore, i possedimenti
oltramarini della Sicilia<a class="tag" id="tag270" href="#note270">[270]</a>, vennero trascurati, o abbandonati,
<span class="pagenum"><a id="Page_188"></a>[188]</span>
o perduti. I trionfi di Scipione e di Belisario,
hanno dimostrato non essere nè inaccessibile
nè invincibile l'Affrica; pur grandi principi della
Cristianità che possono gloriarsi della rapidità di loro
conquiste, e della loro dominazione sulla Spagna,
nel volersi armar contra i Mori incagliarono.
</p>

<p>
<span class="sidenote">A. D. 1146</span>
</p>

<p>
Dopo la morte di Roberto Guiscardo, i Normanni
dimenticarono per sessanta anni i lor divisamenti
sull'Impero di Costantinopoli. L'accorto Ruggero sollecitò,
appo i greci principi, alleanze politiche e domestiche,
che meglio il suo titolo di Re rialzassero;
e chiesta in nozze una donzella della famiglia Comnena,
le prime negoziazioni un esito favorevole prometteano.
Ma il disprezzo con cui vennero accolti
gli ambasciatori di Sicilia in Costantinopoli, irritò la
vanità di Ruggero, e, giusta le leggi delle nazioni, un
popolo innocente portò la pena dell'alterigia della
Corte di Bisanzo<a class="tag" id="tag271" href="#note271">[271]</a>. L'ammiraglio siciliano, Giorgio,
passò dinanzi a Corfù con una squadra di settanta
galere. Poco affezionati alla Corte che governavali, e
istrutti dall'esperienza che un tributo è meno disastroso
ancor d'un assedio, quegli abitanti, posero la
capitale e l'isola intera nelle mani de' conquistatori.
Durante siffatta invasione, non indifferente negli annali
del commercio, i Normanni si diffusero sul Mediterraneo
e sulle province della Grecia; nè la rispettabile
<span class="pagenum"><a id="Page_189"></a>[189]</span>
vetustà di Atene, di Tebe e di Corinto, oppose
argine alla rapina, e alla crudeltà de' vincitori.
Niun monumento della devastazione che Atene sofferse,
è pervenuto insino a noi. I Latini scalarono le
antiche mura, che ricigneano, senza difenderle, le ricchezze
di Tebe, e i vincitori si ricordarono sol del
Vangelo, per farlo mallevadore del giuramento a cui
costrinsero i legittimi proprietarj di non avere sottratto
alcun tesoro alla rapacità degl'invasori. All'avvicinar
de' Normanni, la città bassa di Corinto rimase
vota d'abitatori; i Greci si ripararono alla rocca,
situata sopra un'eminenza, d'onde versava copiose le
sue acque la fonte di Pirene, cotanto nota agli amatori
dell'antica Letteratura; rocca invincibile, se i vantaggi
dell'arte e della natura, la mancanza di valore potessero
compensare. Gli assedianti non durarono altra
fatica che inerpicarsi sulla collina: il loro generale,
maravigliato egli medesimo della sua vittoria, ne manifestò
al Cielo la propria gratitudine collo strappar
dall'altare una immagine preziosa di S. Teodora, avvocata
della Fortezza. La parte più preziosa del bottino
si stette in fabbricatori di seta d'entrambi i sessi, che
Ruggero nella Sicilia inviò; nella qual circostanza,
instituendo confronto tra l'abile industria di quegli
artigiani, e la dappocaggine de' suoi soldati, esclamò
essere la rocca e il telaio le sole armi cui trattar sapessero
i Greci. Due segnalati avvenimenti questa spedizione
marittima contraddistinsero; la liberazione d'un
Re di Francia, e l'insulto che a Costantinopoli i
navigli Siciliani inferirono. I Greci avendo, contra
tutte leggi di religione e d'onore, ritenuto prigioniero
Luigi VII di ritorno dalla sua mal augurosa
crociata, la flotta normanna lo incontrò, e toltolo
<span class="pagenum"><a id="Page_190"></a>[190]</span>
di mano a costoro, alla Corte di Sicilia onorevolmente
il condusse, d'onde poi, passando per Roma, a Parigi
si trasferì<a class="tag" id="tag272" href="#note272">[272]</a>. Essendo altrove l'Imperator greco,
indifesi trovavansi nè si credeano in sicurezza Costantinopoli
e l'Ellesponto. Le galee siciliane venute
a gittar l'áncora dinanzi all'imperiale città, il clero
e il popolo empierono di spavento: soldati non eranvi,
per aver questi seguite le bandiere di Manuele. Certamente
l'ammiraglio Siciliano non trovavasi in forze
bastanti per assediare o prender d'assalto una sì grande
metropoli: ebbe nulla meno la soddisfazione di umiliare
la greca arroganza, e di additare ai navigli di occidente
il cammino della vittoria. Sbarcata una parte
di truppe che devastarono i giardini imperiali, armò
di punte d'argento, o cosa più verisimile, di sostanze
ardenti le frecce che contro il palagio de' Cesari
vennero lanciate<a class="tag" id="tag273" href="#note273">[273]</a>. Manuele finse non curare
<span class="pagenum"><a id="Page_191"></a>[191]</span>
questo disadatto scherzo de' corsari della Sicilia, che
un istante di sorpresa e di negligenza avea favorito;
ma il suo coraggio e le sue forze, preste erano alla
vendetta. Dalle squadre greche e veneziane coperti vidersi
l'Arcipelago e il mar Ionio; nondimeno non so
quanti legni da sbarco, quanti carichi di munizioni,
quante lancio fosse d'uopo supporre, per adattare
la ragion nostra, o anche i calcoli della nostra immaginazione,
a quelli dello Storico di Bisanzo, che
fa ascendere a mille e cinquecento il numero de' navigli
messi in mare in tal circostanza. L'Imperatore,
con molta saggezza e vigorìa, regolò questa impressa;
onde l'ammiraglio Giorgio, costretto a ritirarsi, perdè
diciannove galee, molte delle quali caddero in potere
dell'inimico. Corfù, dopo essersi ostinatamente
difesa, la clemenza del suo legittimo sovrano implorò,
e d'allora in poi non vi fu tra i limiti del greco impero
un naviglio, o un soldato del Principe siciliano,
che prigioniero non divenisse. Declinavano del pari
la fortuna e la salute di Ruggero, cui pervenivano, in
fondo del suo palagio, alternativi messaggi di vittorie
e sconfitte, intanto che l'invincibile Manuele, primo
sempre alla pugna, venia riguardato dai Greci e
dai Latini, come l'Alessandro, o l'Ercole del suo
secolo.
</p>

<p>
<span class="sidenote">A. D. 1155</span>
</p>

<p>
Ad un principe di siffatta indole non potea bastare
l'aver rispinto un barbaro ardimentoso. Il suo
dovere e la cura di mantenere i proprj diritti, forse
anche il suo interesse e la sua gloria, gli prescrivevano
tornar in onore l'antica maestà dell'Impero; e
ricuperando le province dell'Italia e della Sicilia,
punire questo preteso Re, pronipote d'un vassallo
<span class="pagenum"><a id="Page_192"></a>[192]</span>
normanno<a class="tag" id="tag274" href="#note274">[274]</a>. I nativi della Calabria sempre affezionati
mostravansi alla lingua e alla religione de' Greci,
che il clero latino avea severamente abolite. Estinta
la prima linea dei duchi della Puglia, il Re di Sicilia
pretendea che, qual pertenenza di sua Corona, questa
provincia si riguardasse; il fondatore della monarchia
siciliana aveala retta coll'armi, e col morire di lui
sminuì la tema de' suoi sudditi; i loro mali umori
non si dileguarono. Il Governo feudale racchiudeva
non pochi germi di ribellione, e un nipote di Ruggero
chiamò, egli stesso, in Italia i nemici della sua
famiglia e della sua patria. La dignità della porpora,
e una sequela di guerre contra gli Ungaresi ed i
Turchi avendo impedito a Manuele di condurre in
persona la spedizione italiana, affidò al valoroso e
nobile Paleologo la flotta e l'esercito dell'Impero.
Questi fece sua prima impresa l'assedio di Bari, in ogni
occasione giovatosi, e con buon sucesso così del ferro,
come dell'oro. Salerno, e alcune città della costa occidentale,
serbaronsi fedeli al Re normanno, che nondimeno,
in due azioni campali, perdè la maggior parte
delle terre possedute sul Continente; e il modesto
imperatore de' Greci, disdegnando l'adulazione e la
menzogna, si appagò di udir celebrata la riduzione
di trecento città, o villaggi della Puglia o della Calabria,
i cui nomi e titoli sovra ogni parete del palazzo
<span class="pagenum"><a id="Page_193"></a>[193]</span>
vennero impressi. Per servire alle pregiudicate
opinioni dei Latini, venne ad essi mostrata una donazione,
o vera, o falsa de' Cesari dell'Alemagna<a class="tag" id="tag275" href="#note275">[275]</a>;
ma il successore di Costantino vergognando subitamente
di un tale pretesto, fece valere i suoi diritti
inalienabili sull'Italia, protestando voler confinati i
Barbari di là dall'Alpi. Le città libere, incoraggiate
dai seducenti discorsi, dalle liberalità, e dalle illimitate
promesse di Manuele loro confederato, perseverarono
in un generoso resistere contra il dispotismo
di Federico Barbarossa: l'Imperatore di Bisanzo
pagò le spese delle rifabbricate mura di Milano,
e versò, dice uno Storico, fiumi d'oro nella città di
Ancona confermata nel suo affetto ai Greci dal
geloso odio che i Veneziani portavanle<a class="tag" id="tag276" href="#note276">[276]</a>. Il commercio
di Ancona, e la giacitura posta nel cuor dell'Italia,
la rendeano importante piazza, che le truppe
di Federico assediarono per due volte, sempre respinte
dal coraggio che dall'amor di libertà viene inspirato.
Oltrechè, questo amore mantengano e gli ufizj dell'ambasciatore
di Costantinopoli, e gli onori e le
ricchezze di cui, come a fedelissimi amici, largiva la
Corte di Bisanzo agli Anconitani più intrepidi e più
<span class="pagenum"><a id="Page_194"></a>[194]</span>
zelanti per la lor patria<a class="tag" id="tag277" href="#note277">[277]</a>. Manuele nell'orgoglio suo
disdegnava un Barbaro per collega, e la sua ambizione
era invigorita dalla speranza di togliere la porpora
agli usurpatori dell'Alemagna, e di assodare in
Occidente come in Oriente il suo legittimo titolo di
solo imperator de' Romani. Fermo in tale divisamento,
chiamò seco in lega il popolo e il vescovo di Roma.
Molti Nobili le parti di lui abbracciarono. Le nozze
di una sua nipote con Odono Frangipani, lo fecero
sicuro dei soccorsi di questa potente famiglia<a class="tag" id="tag278" href="#note278">[278]</a>: l'antica
metropoli dell'Impero accolse con rispetto gli
stendardi e le immagini di Manuele<a class="tag" id="tag279" href="#note279">[279]</a>. Durante la
querela tra Federico e Alessandro III, il Papa ricevè
due volte in Vaticano gli ambasciatori di Costantinopoli:
ed or venia lusingata la pietà del Pontefice
col dimostrargli possibile l'unione delle due
Chiese da così lungo tempo promessa, or eccitata la
cupidigia della venale sua Corte; or esortavasi Alessandro
III a vendicare le proprie ingiurie, e a profittare
del favorevol momento per deprimere la feroce
<span class="pagenum"><a id="Page_195"></a>[195]</span>
tracotanza degli Alemanni, e riconoscere il vero
successore di Costantino e di Augusto<a class="tag" id="tag280" href="#note280">[280]</a>.
</p>

<p>
Ma queste conquiste in Italia, questo regno universale
erano chimere che ben tosto svanirono. Le
prime inchieste di Manuele fece vane la prudenza di
Alessandro III, che calcolò le conseguenze d'un cambiamento
così importante<a class="tag" id="tag281" href="#note281">[281]</a>; nè una disputa, sol personale,
valse per indurre il Papa a spogliarsi del retaggio
perpetuo del nome latino. Riconciliatosi una
volta con Federico, più chiaramente si espresse; confermò
gli atti de' suoi predecessori; scomunicò i partigiani
dell'Imperator greco; la separazione definitiva
delle due Chiese, o almeno degli Imperatori di Roma
e di Costantinopoli, pronunziò<a class="tag" id="tag282" href="#note282">[282]</a>. Le città libere della
Lombardia avendo prestamente dimenticato lo straniero
loro benefattore, il monarca di Bisanzo si vide
esposto all'odio de' Veneziani, nè l'amicizia di Ancona
si conservò<a class="tag" id="tag283" href="#note283">[283]</a>. Fosse per principio di avarizia,
<span class="pagenum"><a id="Page_196"></a>[196]</span>
o così mosso dalle rimostranze de' sudditi, fece imprigionare
i trafficanti veneziani e le cose lor confiscare;
la qual violazione della fede pubblica, un popolo
libero e dedito al commercio irritò. Cento galee
allestite ed armate in tre mesi, tribolarono le coste
della Dalmazia e della Grecia: ma dopo scambievoli
perdite, la guerra fu terminata con un aggiustamento
poco glorioso all'Impero, alla repubblica di
Venezia poco piacevole: ai Veneziani della successiva
generazione era serbato il vendicare compiutamente
le antiche ingiurie che nuove ingiurie ancora
aggravarono. Il luogotenente di Manuele avea fatto
giungere alla sua Corte queste notizie, essere egli in
forza bastantemente per estinguere le ribellioni della
Puglia e della Calabria, ma non per resistere al Re
di Sicilia, in procinto già d'assalirlo: predizione che
non tardò a verificarsi. La morte di Paleologo fu cagione
che si ripartisse il comando fra diversi Capi
eguali tutti di grado, e tutti egualmente di militar
sapere sforniti; vinti per terra e per mare i Greci,
que' prigionieri che all'acciaro de' Normanni e de' Saracini
poterono sottrarsi, abbiurarono ogni specie
di ostilità contro la persona e gli Stati del lor vincitore<a class="tag" id="tag284" href="#note284">[284]</a>.
Ciò nullameno il Re di Sicilia apprezzava
<span class="pagenum"><a id="Page_197"></a>[197]</span>
la perseveranza e il coraggio di Manuele, giunto a
sbarcare un secondo esercito ai lidi d'Italia: onde
indirigendo rispettose proposte al novello Giustiniano,
sollecitò una pace, o una tregua di trent'anni, accettando,
come favore, il titolo di Re, e vassallo militare
dell'Impero Romano riconoscendosi<a class="tag" id="tag285" href="#note285">[285]</a>. I Cesari
di Bisanzo a questo fantasma di dominazione si accomodarono,
senza bramar forse mai l'opera de' Normanni,
onde la tregua di trent'anni da alcun atto
ostile fra la Sicilia e Costantinopoli non fu turbata.
E stava per terminare la tregua, allorchè usurpò il
trono di Manuele un barbaro tiranno, orrore del suo
paese e del Mondo: un principe fuggitivo della famiglia
Comnena armò in suo favore Guglielmo II,
pronipote di Ruggero; e i sudditi di Andronico non
vedendo nel lor padrone che un nemico pericolosissimo,
accolsero, come amici, i Normanni. Gli Storici
latini si diffondono raccontando<a class="tag" id="tag286" href="#note286">[286]</a> il rapido progresso
de' quattro Conti che invasero la Romania, e molte
castella e città al Re di Sicilia sommisero; i Greci<a class="tag" id="tag287" href="#note287">[287]</a>
<span class="pagenum"><a id="Page_198"></a>[198]</span>
narrano esagerando le crudeltà licenziose e sacrileghe
commesse nel saccheggio di Tessalonica, seconda città
dell'Impero. I primi deplorano la morte di que' guerrieri
invincibili, e pieni di buona fede che per gli
artifizj di un vinto nemico perderon la vita: celebrano
con canto di trionfo i secondi le moltiplici vittorie
de' lor concittadini e sul mar di Marmora o Propontide,
e sulle rive dello Strimone, e sotto le mura di Durazzo.
Un cambiamento politico che punì le colpe d'Andronico,
unì contra i Franchi lo zelo e il coraggio dei
Greci: e diecimila Normanni rimasero morti sul campo
della battaglia, e di quattromila d'essi prigionieri
potè valersi a grado della sua vanità, o della sua vendetta,
Isacco l'Angelo, il nuovo imperatore. Tal fu l'esito
dell'ultima guerra fra i Greci e i Normanni: venti
anni dopo, le nazioni rivali erano sparite, o sotto
straniero giogo gemeano, e i successori di Costantino
non durarono assai lungo tempo per allegrarsi
sulla caduta della monarchia siciliana.
</p>

<p>
<span class="sidenote">A. D. 1054</span>
</p>

<p>
Lo scettro di Ruggero passò successivamente nelle
mani del figlio e del pronipote di lui, conosciuti entrambi
col nome di Guglielmo, ma contraddistinti
dai soprannomi opposti di Cattivo e di Buono; nondimeno
questi due predicati che indicar sembrano
i due estremi del vizio e della virtù, nè all'uno, nè
<span class="pagenum"><a id="Page_199"></a>[199]</span>
all'altro de' due principi convenevolmente si adattano.
Allorchè il pericolo e la vergogna costrinsero
il primo a ricorrere all'armi, non tralignò dal valore
de' suoi maggiori: ma debole ne era l'indole, dissoluti
i costumi, ostinate e funeste le passioni, ed ha
avuto taccia presso la posterità, non solamente delle
colpe sue personali, ma di quelle di Maio, suo Grande
Ammiraglio, che abusò, prima della confidenza del suo
benefattore, poi contra i giorni del medesimo cospirò.
La Sicilia, dopo la conquista degli Arabi, molte tracce
delle costumanze orientali offeriva; vi si trovava il
dispotismo, la pompa e fino gli <i>harem</i> convenienti
ad un Sultano; onde una nazion di Cristiani vedeasi
oppressa e oltraggiata da eunuchi, che apertamente,
o in segreto, professavano la religione di Maometto.
Un eloquente storico di Sicilia<a class="tag" id="tag288" href="#note288">[288]</a> ha dipinti i costumi
del suo paese<a class="tag" id="tag289" href="#note289">[289]</a>, la caduta dell'ingrato Maio,
<span class="pagenum"><a id="Page_200"></a>[200]</span>
la ribellione e il gastigo de' suoi assassini, la prigionia
e la liberazione del medesimo Re, le guerre particolari
che partorirono i disordinamenti dello Stato,
e le scene di calamità e di discordie che afflissero
la Capitale, sotto il regno di Guglielmo I e la minorità
di suo figlio. La giovinezza, l'innocenza e la
beltà di Guglielmo II<a class="tag" id="tag290" href="#note290">[290]</a> amar lo fecero dalla nazione;
le fazioni si riconciliarono, ripresero vigore
le leggi, e dal punto in cui questo soave principe
pervenne a virile età sino a quello della immatura
sua morte, la Sicilia godè un breve intervallo di pace,
di giustizia e di felicità, cose che ella apprezzò tanto
più per la ricordanza delle passate calamità, e per
tema delle future. Colla morte di Guglielmo II, si
spense la posterità maschile legittima di Tancredi
di Altavilla; ma la zia di Guglielmo, figlia di Ruggero,
avea sposato il più possente principe del suo
secolo; onde Enrico VI, figlio di Federico Barbarossa,
scese le Alpi, pretendendo la Corona imperiale
e il retaggio della moglie sua. Respinto dal voto unanime
<span class="pagenum"><a id="Page_201"></a>[201]</span>
di un popolo libero, sol colla forza potè ottenere
l'intento. Mi è aggradevole il trascrivere i pensieri
e le parole dello Storico Falcando, che sul luogo,
e nell'istante degli avvenimenti, scrivea coll'anima
di un vero amico della sua patria, e colla sagacità
profetica d'un uomo di Stato. «Costanza, sin dalle
fasce, educata nella copia delle tue delizie, o Sicilia,
cresciuta colle tue istituzioni, colle tue dottrine,
co' tuoi costumi, ti abbandonò per portare fra i Barbari
i tuoi tesori: ed or fa ritorno con uno sciame
di costoro per contaminare di barbarica laidezza i
fregi della sua patria nutrice. Già mi sembra vedere
le turbolente falangi de' nostri tiranni, empir di terrore,
devastar colla strage, stremar colle rapine, deturpare
colle dissolutezze queste doviziose città e
questi paesi per lunga pace fiorenti. Vedo l'eccidio,
o la cattività de' nostri cittadini, le nostre vergini e
le nostre matrone in preda ai soldati<a class="tag" id="tag291" href="#note291">[291]</a>. In tale
estremità (si fa quindi ad interrogare un amico) che
operar debbono i Siciliani? l'elezione unanime di un
re valoroso ed esperto può salvare ancora la Calabria
e la Sicilia<a class="tag" id="tag292" href="#note292">[292]</a>, perchè la leggierezza de' Pugliesi,
<span class="pagenum"><a id="Page_202"></a>[202]</span>
sempre avidi di politici cambiamenti, nè confidenza,
nè speranza m'inspira<a class="tag" id="tag293" href="#note293">[293]</a>. Se noi perdiamo la Calabria,
le alte torri, la numerosa gioventù e i navigli
di Messina<a class="tag" id="tag294" href="#note294">[294]</a> basteranno per arrestare i masnadieri:
ma se i Selvaggi della Germania si collegano coi messinesi
pirati, se portano la fiamma in questa fertile
regione, già spesso assai travagliata dalle lave dell'Etna<a class="tag" id="tag295" href="#note295">[295]</a>,
qual difesa rimane alle parti interne dell'Isola,
a quelle belle città, che il piè nemico di un
Barbaro non dovrebbe mai profanare<a class="tag" id="tag296" href="#note296">[296]</a>? Un tremuoto
ha di bel nuovo rovesciata Catania, le antiche virtù
di Siracusa languiscono nella solitudine e nella povertà<a class="tag" id="tag297" href="#note297">[297]</a>;
ma Palermo ha conservato il suo ricco diadema,
e le sue triplici mura racchiudono una moltitudine,
di Cristiani e di Saracini, ardenti in difenderla.
<span class="pagenum"><a id="Page_203"></a>[203]</span>
Se le due nazioni, sollecite della comune lor
sicurezza, si uniscono sotto un medesimo re, potranno
far impeto sui Barbari con forze invincibili: ma se
i Musulmani, stanchi di una lunga serie d'ingiustizie
si ritirassero, e facessero sventolare lo stendardo
della ribellione, se s'impadronissero de' castelli, delle
montagne e della costa marittima, gli sciagurati Cristiani,
esposti a doppio assalto, e quasi posti fra
l'incude e il martello, costretti sarebbero a rassegnarsi
ad inevitabile servitù<a class="tag" id="tag298" href="#note298">[298]</a>.» A tale proposito non
debbe omettersi di osservare essere un prete che antepone
il suo paese alla sua religione, e che i Musulmani,
co' quali cotest'uomo voleva una lega, erano
ancora numerosi e potenti nella Sicilia.
</p>

<p>
Il Falcando vide compiersi la prima parte delle
sue speranze, o almen de' suoi voti. I Siciliani con
voce unanime, conferirono lo scettro a Tancredi,
pronipote del primo Re, illegittimo di nascita, ma
dotato di virtù civili e militari, che senza alcuna
<span class="pagenum"><a id="Page_204"></a>[204]</span>
macchia splendeano. Egli trascorse i quattro anni
del suo regno sul confin della Puglia, ove l'esercito
de' nemici fermò; e restituì agli Alemanni una prigioniera
di sangue reale, la stessa Costanza, senza
farle soffrire alcun cattivo trattamento, e senza pretendere
riscatto; generosità che oltrepassava forse i
limiti permessi dalla politica e dalla prudenza. Dopo
la morte di Tancredi, la moglie e il figlio di lui,
in tenera età, senza resistenza perdettero il trono.
Enrico marciò vincitore da Capua a Palermo, e le
vittorie di lui, l'equilibrio dell'Italia annientarono;
laonde i Papi e le città libere, se avessero conosciuti
i loro veri interessi, si sarebbero adoperati
con tutti i modi spirituali e temporali, ad impedire
la pericolosa unione del regno di Sicilia all'Impero
d'Alemagna; ma quella accortezza del Vaticano, sì
di frequente lodata, o accusata, in tal momento fu
cieca o inoperosa; e se fosse vero che Celestino III,
con un calcio buttò via dal capo di Enrico III,
prostratosi dinanzi a lui, la Corona imperiale<a class="tag" id="tag299" href="#note299">[299]</a>,
un tale atto di impotente orgoglio, non avrebbe
avuta altra conseguenza, che sciogliere lo stesso Imperatore
da ogni riguardo di gratitudine, e farlo
nemico alla Chiesa. I Genovesi che aveano in Sicilia
una fattoria, al lor commercio vantaggiosissima, porsero
orecchio alle proposte di Enrico, convalidate
dalla promessa di un limitato guiderdone, e di una
<span class="pagenum"><a id="Page_205"></a>[205]</span>
pronta partenza<a class="tag" id="tag300" href="#note300">[300]</a>. I vascelli genovesi che comandavano
lo stretto di Messina, apersero il porto di
Palermo all'Imperatore; della cui amministrazione
fu primo atto l'abolire i privilegi, e impadronirsi
delle proprietà di questi imprudenti confederati. La
discordia de' Cristiani e de' Musulmani, deluse l'ultimo
voto che il Falcando avea concepito: perchè
questi si battettero in seno della Capitale, nel qual
fatto più migliaia di Maomettani perirono; quelli
che si sottrassero alla morte, riparatisi nelle montagne,
per trenta e più anni, turbarono la pace dell'Isola.
Federico II trapiantò sessantamila Saracini
a Nocera, Cantone della Puglia; e così egli, come
Manfredo figlio di lui, nelle loro guerre contra la
Chiesa Romana, adoperarono il vergognoso soccorso
de' nemici di Cristo; per lo che questa colonia di
Musulmani, conservò in mezzo all'Italia, la sua religione
e i suoi costumi, sino al terminarsi del decimoterzo
secolo, allorchè la vendetta e l'entusiasmo
della casa di Angiò la distrusse<a class="tag" id="tag301" href="#note301">[301]</a>. La crudeltà e
l'avarizia dell'Imperatore, oltrepassarono tutti i flagelli
<span class="pagenum"><a id="Page_206"></a>[206]</span>
che avea predetti il Falcando. L'avidità di
questo Principe il trasse a violare le tombe dei Re,
e a cercare per ogni banda i nascosti tesori del
palagio e del regno. Oltre alle perle e ai diamanti,
facili ad essere trasportati, sopra censessanta cavalli
si caricarono l'oro e l'argento della Sicilia<a class="tag" id="tag302" href="#note302">[302]</a>.
Il giovine Re, la madre di lui, le sorelle, i Nobili
d'entrambi i sessi vennero separatamente imprigionati
nelle Fortezze dell'Alpi, e al menomo sentore
di ribellione, i prigionieri perdeano o la vita, o gli
occhi, o gli organi della virilità. A tante sventure
della sua patria fu commossa anche Costanza; e
questa erede della schiatta de' Normanni, molti sforzi
operò per frenare il dispotismo del marito, e per
salvare il patrimonio del figlio suo, nato allor di
recente di quell'Imperatore, e che fu nella successiva
età sì famoso, sotto nome di Federico II. Dieci anni
dopo questa politica vicissitudine, i Re di Francia,
il ducato di Normandia alla lor Corona congiunsero;
lo scettro degli antichi Duchi, per via di una pronipote
di Guglielmo il Conquistatore, alla Casa dei
Plantageneti pervenne; onde questi prodi Normanni,
<span class="pagenum"><a id="Page_207"></a>[207]</span>
che tanto numerosi trofei nella Francia, nell'Inghilterra,
nella Irlanda, nella Puglia e nella Sicilia innalzarono,
per le conseguenze della vittoria, o della
servitù, si trovarono colle nazioni vinte confusi.
</p>
</div>

<div class="chapter">
<p>
<span class="pagenum"><a id="Page_208"></a>[208]</span>
</p>

<h2>
CAPITOLO LVII.
</h2>

<div class="blockquote">
<p>
<i>I Turchi Selgiucidi. Loro ribellione contra Mamud,
conquistatore dell'Indostan. Togrul sottomette la
Persia e protegge i Califfi. Romano, Imperatore
debellato e fatto prigioniere da Alp-Arslan. Potenza
e grandezza di Malek-Sà. Conquiste dell'Asia
Minore e della Siria. Trista condizione
cui Gerusalemme è ridotta. Pellegrinaggio al Santo
Sepolcro.</i>
</p>
</div>

<p>
Fa duopo che il leggitore, abbandonando le rive
della Sicilia, si trasporti al di là del mar Caspio, in
quelle contrade d'onde uscirono i Turchi o Turcomanni,
contro de' quali la prima tra le Crociate
venne intrapresa. L'Impero che questi fondato aveano
nel sesto secolo sulle regioni della Scizia, da
lungo tempo non era più; ma vivea tuttor celebre
il loro nome fra i Greci e fra gli Orientali: e gli
avanzi di cotesta nazione formavano diverse popolazioni
independenti, formidabili per le lor forze, e
diffuse in tutta l'estensione del Deserto, dalla Cina
alle rive del Danubio e dell'Osso. La colonia ungarese
facea parte della Repubblica europea; sui
troni d'Asia altrettanti schiavi, e soldati di origine
turca si stavano. Intanto che le lancie normanne
soggiogavano la Sicilia e la Puglia, uno sciame di
questi pastori del Settentrione, i reami della Persia
inondava. I loro Principi, della stirpe di Selgiuk,
innalzarono un saldo e possente Impero, che da
Samarcanda ai confini della Grecia, e dell'Egitto
<span class="pagenum"><a id="Page_209"></a>[209]</span>
estendeasi, e i Turchi signoreggiarono l'Asia Minore
assai prima che lo stendardo vincitore della luna
ottomana sventolasse sulla cupola di S. Sofia.
</p>

<p>
<span class="sidenote">A. D. 997-1028</span>
</p>

<p>
Mamud il Gaznevida<a class="tag" id="tag303" href="#note303">[303]</a>, che regnava nelle province
orientali della Persia, dieci secoli dopo la nascita
di Cristo, fra i maggiori principi della nazione
turca vien collocato. Sebectagi, padre di lui, era lo
schiavo dello schiavo dello schiavo del comandante
de' Credenti, ma in questa genealogia di servitù,
l'infimo grado era unicamente di titolo; poichè
questo schiavo di uno schiavo di schiavo, governava
con sovrana podestà la Transossiana e il Korasan,
contrade solo in apparenza sottomesse al Califfo
di Bagdad. Lo schiavo da cui dipendea Sebectagi
era un ministro di Stato, un luogotenente dei
Samanidi<a class="tag" id="tag304" href="#note304">[304]</a> che ribellandosi infranse i ceppi della
<span class="pagenum"><a id="Page_210"></a>[210]</span>
politica schiavitù, e il ridetto Sebectagi dopo avere
effettivamente servito nella famiglia di questo ribelle,
in premio del suo valore e della sua abilità,
genero e successore del proprio padrone, Capo della
città e della provincia di Gazna, divenne<a class="tag" id="tag305" href="#note305">[305]</a>.
Perchè la dinastia de' Samanidi, a que' giorni affatto
inclinando, fu sostenuta da prima, poi rovesciata
dagli ambiziosi suoi servi, e in mezzo ai pubblici
disordinamenti, la fortuna di Mamud si accrebbe
ogni giorno. A pro di lui inventatosi il nome
di <i>Sultano</i><a class="tag" id="tag306" href="#note306">[306]</a>, egli estese la sua dominazione
dalla Transossiana ai dintorni d'Ispahan, e dalle rive
del Caspio alla foce dell'Indo; ma la prima origine
<span class="pagenum"><a id="Page_211"></a>[211]</span>
della sua fama e delle sue ricchezze, gli derivò
dalla santa guerra ch'ei mosse ai Gentù dell'Indostan.
Basterebbe appena un volume a descrivere
i combattimenti e gli assedj, che alle sue dodici
spedizioni andarono uniti, e che, estranei al
mio argomento, cercherò racchiudere in men d'una
pagina. Nè inclemenza di stagioni, nè altezza di montagne,
nè larghezza di fiumi, nè sterilità di deserti,
nè copia di nemici, o formidabile apparecchio dei
loro elefanti da guerra<a class="tag" id="tag307" href="#note307">[307]</a>, arrestarono mai il cammino
del Sultano di Gazna, che i suoi trionfi portarono
oltre i limiti delle conquiste di Alessandro.
Dopo una peregrinazione di tre mesi fra le colline
di Cascemira e del Tibet, ei pervenne alla famosa
città di Kinnoga<a class="tag" id="tag308" href="#note308">[308]</a> situata alle rive dell'alto Gange,
e in una battaglia navale accaduta sopra un ramo
dell'Indo, quattromila battelli carichi di nativi
sconfisse. Dely, Lahor, e Multan costrette vidersi
<span class="pagenum"><a id="Page_212"></a>[212]</span>
ad aprirgli le porte. La conquista del regno di Guzarate,
tentata avendo l'ambizione del vincitore, la
fertilità poi del paese lo indusse a stanziarvisi, e per
avarizia si lasciò adescare dal disegno di scoprire
nell'Oceano Australe le isole produttrici dell'oro e
degli aromi. I <i>Raia</i> conservarono, pagando un tributo,
i loro dominj: il popolo ricomperò allo stesso prezzo
la vita e la proprietà, ma lo zelante Musulmano si
mostrò crudele e inesorabile verso la religion dei
Gentù: si contano a centinaia i tempj e le pagode
adeguate al suolo per ordine di costui, e a migliaia
i simulacri d'idoli infranti, che, composti di materie
preziose, furono eccitamento e premio ai fedeli seguaci
del Corano. La pagoda di Sumnad trovavasi sul promontorio
di Guzarate, nelle vicinanze di Diu, città
compresa fra gli antichi possedimenti de' Portoghesi,
e ad essi rimasta<a class="tag" id="tag309" href="#note309">[309]</a>. Ricca delle rendite di duemila
villaggi questa pagoda, vi stavano duemila Bramini
consacrati al servigio della divinità del paese, e questa
lavavano mattina e sera con acqua attinta al Gange,
benchè posta ad una distanza considerabile da quel
paese; cotesti Bramini aveano sotto il loro comando
trecento musici, trecento barbieri, e cinquecento danzatrici
distinte per nascita o per avvenenza. Da tre
bande l'Oceano difendea il tempio; e un precipizio
o naturale, o scavato dall'opera umana, chiudea l'ingresso
della stessa lingua di terra su di cui trovavasi
collocato: una nazione di fanatici popolava la città
e que' dintorni. I ministri del tempio, e i devoti, bandirono
<span class="pagenum"><a id="Page_213"></a>[213]</span>
essere state giustamente punite Kinnoga, e
Dely: ma che i fulmini del cielo avrebbero sicuramente
annichilato l'empio Mamud, se al tempio di Sumnad
ardia avvicinarsi. Stimolato vie più da cotale
disfida il religioso zelo del Sultano, si trasse a far
prova delle sue forze contro quelle dell'indiana divinità.
Cinquantamila adoratori di essa caddero sotto
il ferro de' Musulmani; scalate le mura, profanato il
Santuario, il vincitore percosse colla sua mazza ferrata
il capo dell'idolo. Per salvarlo, gli spaventati
Bramini offersero, dicesi, un valore equivalente a dieci
milioni di lire sterline; e i più saggi fra i cortigiani
di Mamud gli dimostravano che la distruzione di
una statua di pietra non bastava a cambiare le menti
dei Gentù, ma che una somma sì rilevante poteva
essere adoperata a sollievo de' buoni seguaci di Maometto.
«Le vostre ragioni, il Sultano rispondea, sono
forti e speciose, ma non sarà mai che Mamud comparisca
agli sguardi della posterità, come un uomo che
ha patteggiato sugl'idoli». Addoppiò indi i colpi, e
la molta copia di perle e rubini usciti dal ventre
della statua, diede in qualche modo ragione delle prodighe
offerte fatte da sacerdoti per riscattarla. I frantumi
dell'idolo vennero spediti a Gazna, alla Mecca
e a Medina. Bagdad udì con commozione l'edificante
racconto di tale impresa, e il Califfo conferì
a Mamud il titolo di <i>guardiano della fortuna e della
fede di Maometto.</i>
</p>

<p>
Obbligatomi a queste sanguinolente discrizioni, di
cui così sovente è composta la storia de' popoli, non
posso negare a me stesso il distormene per raccogliere
alcuni fiori di scienza e di virtù che in mezzo
alle stragi ancor pullularono. Il nome di Mamud, il
<span class="pagenum"><a id="Page_214"></a>[214]</span>
Gaznevida, vien tuttavia profferito con rispetto nell'Oriente;
perchè, avendo egli in appresso fatto godere
giorni di prosperità e di pace a' suoi sudditi,
quanto era di difettoso in lui il velo della religione
coperse. Due esempli daranno a divedere la giustizia
e la magnanimità di un tal principe.
</p>

<p>
I. Un giorno ch'ei presedeva al Divano, venne
un infelice a' piedi del trono lamentando la violenta
audacia di un turco guerriero, che violato avea e il
talamo, e la casa del supplicante cacciandonel fuori.
«Sospendete le vostre querele, a questo disse Mamud;
e unicamente avvisatemi la prima volta che
il colpevole ritorna in casa vostra, ond'io possa trasferirmi
in persona a giudicarlo, e punirlo». Così
avendo eseguito poco dopo l'offeso, il Sultano lo prese
a sua guida, e fatte schierare intorno alla casa di
lui le sue guardie, e ordinato che si spegnessero tutti
i lumi, pronunziò decreto di morte contra colui che
in atto di commettere violenza e adulterio era stato
sorpreso. Compiuta la sentenza, vennero riaccese le
fiaccole, e Mamud postosi in ginocchione si diede ad
orare; poi terminata la preghiera chiese in fretta
qualche alimento che, comunque grossolano, ei mangiò
colla voracità d'un affamato. In mezzo ai sensi
della gratitudine quel meschino, al quale era stata
fatta giustizia, non potè celar quelli della sorpresa
e della curiosità sopra una tanto singolare condotta.
L'affabile Sultano non tardò molto a dargli spiegazione
di tutto: «Io avea pur troppo ragione di credere
che, ne' miei Stati, nessun altro fuor d'un mio
figlio fosse capace di tale delitto. Ho fatto spegnere i
lumi, affinchè la mia giustizia fosse inflessibile e cieca.
Indi ho ringraziato il cielo, dopo avere scoperto chi
<span class="pagenum"><a id="Page_215"></a>[215]</span>
era il colpevole: e tali furono le mie angosce sin
dall'istante in cui mi portaste querela, che da tre giorni
io non avea preso cibo».
</p>

<p>
II. Il Sultano di Gazna avea bandita la guerra alla
dinastia de' Bovidi, sovrani della Persia occidentale.
Ivi allora governava, a nome d'un fanciullo, la sultana
madre che accortamente così scrisse a Mamud: «Finchè
è vissuto mio marito ho paventata la vostra ambizione;
egli era un principe e un guerriero degno
del vostro valore. Or più non vive, e lo scettro di
lui è passato nelle mani di una donna e d'un fanciullo;
voi non oserete assalire l'infanzia e la debolezza.
Niuna gloria andrebbe unita alla vostra conquista,
e vergognosissima sarebbe per voi una disfatta,
giacchè, per ultimo, l'Onnipossente è solo arbitro delle
vittorie.» Mamud sospese l'invasione sintanto che il
giovine principe fosse a virilità pervenuto<a class="tag" id="tag310" href="#note310">[310]</a>.
</p>

<p>
Un sol difetto, l'avarizia, oscurava il bel carattere
di Mamud: nè altri più di lui giunse ad appagare
questa passione. Gli Orientali oltrepassano perfino i
limiti della verisimiglianza nel descriverne i tesori,
facendoli ascendere a tanti milioni d'oro e d'argento
quanti l'avidità umana non ne ha accumulati giammai,
e a perle, diamanti e rubini, che di tal grossezza
non ne produsse mai la natura<a class="tag" id="tag311" href="#note311">[311]</a>. Conviene ciò nonostante
<span class="pagenum"><a id="Page_216"></a>[216]</span>
considerare che il suolo dell'Indostan è pieno
di miniere preziose; che in tutti i secoli il suo
commercio vi ha portato l'oro e l'argento del rimanente
del globo; che finalmente prima dei Maomettani,
le sue ricchezze non erano state preda d'altri
conquistatori. La condotta tenutasi da Mamud
all'atto del suo morire, diè a divedere, nel modo il
più segnalato, la vanità di tutti questi possedimenti,
con tante fatiche acquistati, custoditi a prezzo di tanti
pericoli, e che pur gli era inevitabile l'abbandonare.
Dopo avere considerate le vaste sale che conteneano
i tesori di Gazna, pianse a cald'occhi, e ne chiuse
le porte, senza distribuire porzione alcuna di sì copiose
ricchezze che non gli era più lecito il conservare.
Alla domane passò in rassegna le sue forze militari,
composte di centomila fantaccini, di cinquancinquemila
uomini a cavallo, e di mille trecento
elefanti da guerra<a class="tag" id="tag312" href="#note312">[312]</a>: indi versò nuove lagrime sulla
instabilità delle umane grandezze. L'acerbità del suo
dolore gli si accrebbe in udendo i progressi de' Turcomanni,
per ordine da lui stesso introdotti nel cuore
del suo reame di Persia, ove in quel momento avanzavano
come nemici.
</p>

<p>
<span class="pagenum"><a id="Page_217"></a>[217]</span>
</p>

<p>
<span class="sidenote">A. D. 980-1028</span>
</p>

<p>
Nello stato attuale di spopolazione a cui trovasi
ridotta l'Asia, sol ne' dintorni delle città, gl'influssi
regolari di un governo, e le tracce dell'agricoltura,
si possono ravvisare; il rimanente del paese è abbandonato
alle tribù pastorali degli Arabi, de' Curdi
e de' Turcomanni<a class="tag" id="tag313" href="#note313">[313]</a>. Due bande considerabili di
questi ultimi, ad entrambe le rive del mar Caspio
hanno possedimenti; la colonia occidentale può mettere
in armi quarantamila guerrieri; quella dell'Oriente,
meno accessibile ai viaggiatori, ma più forte
e più numerosa, di centomila famiglie all'incirca è
composta. Circondate da nazioni venute a civiltà,
i costumi dello scitico deserto conservano, cambiano
di campi colle stagioni, fra le rovine de' palagi e dei
templi mettono a pascolare le loro mandrie, sola
ricchezza che s'abbiano. Le costoro tende, bianche
o nere, giusta il colore dello stendardo, e di forma
circolare, vanno coperte di feltro: una pelle di pecora
è l'abito del verno di questi Barbari; nella state
vestono panno o tessuti di bambagia: rozza e truce
è la fisonomia degli uomini: mansueta e aggradevole
quella delle donne. Una vita errante, il coraggio
e le consuetudini militari in essi mantiene; combattono
a cavallo, e moltiplicati litigi o fra loro, o
co' vicini, li mettono spesso in circostanza di dimostrare
il proprio valore. Comprano il diritto di pascolo,
pagando un tenue tributo al Sovrano del paese;
<span class="pagenum"><a id="Page_218"></a>[218]</span>
ma la giurisdizione domestica ai Capi e ai vecchi
appartiene. A quanto sembra la prima migrazione
de' Turcomanni orientali<a class="tag" id="tag314" href="#note314">[314]</a>, i più antichi di loro
schiatta, accadde nel decimo secolo dell'Era Cristiana.
Quando inclinava il poter de' Califfi, e poichè
incominciarono a mostrarsi fievoli anche i loro
capitani, il confine dell'Jaxarte fu spesse volte oltrepassato:
dopo la ritirata, o la vittoria che seguiva
ciascuna correria, diverse di esse tribù abbracciando
la religione maomettana, otteneano il diritto di
stanziarsi liberamente nelle spaziose pianure, e sotto
il gradevole clima della Transossiana e di Karisma.
Quegli schiavi turchi che aspiravano al trono, proteggeano
tai migrazioni, che ingrossavano i loro
eserciti, intimorivano i loro sudditi e i loro rivali, e
difendeano la frontiera contra i nativi più selvaggi
del Turkestan. Mamud il Gaznevida abusò di una
tale politica anche più de' suoi predecessori; e il
fece accorto di questa imprudenza un Capo della
schiatta di Selgiuk che il territorio di Bocara abitava.
Perchè avendo domandato a questo il Sultano
quanti soldati avrebbe potuto somministrare: «Se
voi lanciate, rispose Ismael, una di queste frecce
nel nostro campo, cinquantamila de' vostri servi si
metteranno a cavallo». — «E se un tal numero non mi
<span class="pagenum"><a id="Page_219"></a>[219]</span>
bastasse?» continuò Mamud, — «mandate questa seconda
freccia alla banda di Balik, e avrete cinquantamila
guerrieri di più». — «Ma..., soggiunse il Gaznevida
dissimulando i proprj timori, se abbisognassi di
tutte le forze delle vostre tribù collegate?» — «Allora,
conchiuse Ismael, potreste mandare il mio arco; esso
andrà attorno per le tribù, e dugentomila uomini a
cavallo ubbidiranno ad un tale comando». Mamud
spaventato di una sì formidabile colleganza, fece
condurre le più pericolose fra coteste tribù nelle
parli interne del Korasan, ove l'Osso dai lor compatriotti
le disgiugnea; nel mettere la qual provvisione,
ebbe inoltre l'avvertenza di far sì che le ridette
tribù si trovassero per ogni banda circondate
da città sottomesse. Ma l'aspetto del nuovo paese
sedusse più assai di quello che spaventasse l'instituita
colonia, e la lontananza, indi la morte di Mamud,
indebolì il vigor del Governo per tenerla in
freno. I pastori divennero scorridori; e le lor bande
in un esercito di conquistatori si trasformarono;
devastata la Persia fino alla città d'Ispahan, e alle
rive del Tigri, i Turcomanni non ebbero nè tema,
nè riguardi che li rattenessero dal cimentarsi co' più
orgogliosi monarchi dell'Asia. Massud, figlio e successore
di Mamud, avea troppo trascurati i consigli
de' più saggi fra i suoi Omrà. «I vostri nemici,
questi gli ripeterono di frequente, erano sul principio
uno sciame di formiche, sono oggidì serpentelli:
ma se non vi affrettate a schiacciarli, acquisteranno
ben tosto il veleno de' rettili più spaventosi». Dopo
diverse vicende di tregue, o di ostilità, di disastri, o
buoni successi particolari ottenuti dai capitani di
Massud, marciò questi in persona contra i Turcomanni,
<span class="pagenum"><a id="Page_220"></a>[220]</span>
che, d'ogni banda, disordinatamente e mandando
terribili grida fecero impeto sopra di lui.
<i>Massud</i>, narra lo Storico persiano<a class="tag" id="tag315" href="#note315">[315]</a>, <i>solo tuffossi
in mezzo al torrente di quell'armi sfavillanti, per
opporglisi con imprese di una forza, di un valor gigantesco,
quali nessun monarca mai operò. Un picciol
numero de' suoi amici, animati dalle sue parole,
dalle sue azioni, e da quell'onore ingenito che inspirano
i prodi, lo secondarono sì, che per ogni dove
ei portava la tremenda sua spada, i Barbari mietuti
o atterriti da quell'invincibile braccio, quai mordeano
la polvere, quai si ritiravano dinanzi a lui. Ma
nel momento che l'aura della vittoria parea gonfiasse
la sua bandiera, gli soffiava il disastro alle spalle. Si
guardò attorno, e vide tutto il suo esercito, eccetto il
corpo ch'ei comandava in persona, divorare i sentieri
della fuga.</i> Il Gaznevida si trovò abbandonato
dalla viltà o dalla perfidia di alcuni generali d'origine
turca; e fu la memorabile giornata di Zendekan<a class="tag" id="tag316" href="#note316">[316]</a>,
che la dinastia de' Re pastori<a class="tag" id="tag317" href="#note317">[317]</a> nella Persia
fondò.
</p>

<p>
<span class="pagenum"><a id="Page_221"></a>[221]</span>
I Turcomanni vincitori procedettero immantinente
ad eleggersi un Re; e se dobbiamo prestar fede al
racconto assai verisimile d'uno storico latino<a class="tag" id="tag318" href="#note318">[318]</a>, la
sorte sola decise della scelta del loro nuovo padrone.
Sopra un certo numero di frecce, vennero scritti i
nomi delle diverse tribù; indi dal fascio delle frecce
medesime un fanciullo ne trasse una; sopra altre
frecce si scrissero indi i nomi di tutte le famiglie
della tribù favorita dalla sorte, e collo stesso metodo
si sperimentò qual fosse tra queste famiglie quella
da preferirsi. Furono parimente scritti sopra altrettante
frecce i nomi degl'individui della famiglia fortunata,
e rinovando egual prova, la Corona venne
a porsi sul capo di Togrul-Beg, figliuolo di Michele,
e pronipote di Selgiuk, il cui nome divenne
immortale per la grandezza a cui son saliti i suoi
posteri. In altri tempi, il Sultano Mamud, versatissimo
nella genealogia delle famiglie, erasi espresso
di non conoscere quella di Selgiuk; benchè molte
apparenze diano a credere che questo Capo di tribù,
godesse di molta fama e possanza<a class="tag" id="tag319" href="#note319">[319]</a>. Selgiuk era
<span class="pagenum"><a id="Page_222"></a>[222]</span>
stato bandito dal Turkestan per avere osato introdursi
nello <i>harem</i> del suo Principe. Dopo avere
passato il fiume Jaxarte, condottiero di una tribù
numerosa di amici e vassalli, ne' dintorni di Samarcanda
pose il suo campo; ed avendo abbracciata la
religione di Maometto, ottenne, in una guerra mossa
agl'Infedeli, la corona di martire, che giunto era
al centesimosettimo anno dell'età sua. Molto tempo
prima, essendogli morto il figlio Michele, avea presa
cura de' suoi due pronipoti, Togrul e Giaafar: il primo
de' quali, maggior d'anni, avea già compiuti i
quarantacinque, allorquando nella reale città di Nisabur
ricevette il titolo di Sultano. Il cieco decreto
della sorte le virtù di cotest'uomo giustificarono.
Superflua cosa sarebbe l'esaltare il valore di un
Turco; ma l'ambizione di lui il suo valor pareggiava<a class="tag" id="tag320" href="#note320">[320]</a>.
Scacciò i Gaznevidi dall'oriente della Persia,
e andando in traccia di una più ubertosa contrada,
e di un clima più mite, li spinse a mano
a mano insino alle rive dell'Indo. Impose termine
alla dinastia de' Bovidi nell'Occidente, nella quale
<span class="pagenum"><a id="Page_223"></a>[223]</span>
circostanza lo scettro d'Irak passò dalle mani dei
Persiani in quelle de' Turchi. I Principi che avean
fatta prova, o temeano farla, de' dardi dei Selgiucidi,
nella polve si prosternarono. In questo mezzo, Togrul
avendo conquistato l'Aderbigian, ossia la Media,
alle frontiere romane si avvicinò; e il pastore osò
chiedere, per via di un ambasciatore, o d'un araldo,
obbedienza e tributo all'Imperatore di Costantinopoli<a class="tag" id="tag321" href="#note321">[321]</a>.
Togrul ne' suoi Stati, il padre de' soldati e
del popolo dimostravasi; mercè di una ferma e imparziale
amministrazione, ristorò in Persia i mali
dell'anarchia, e quelle sue mani che prima nel sangue
s'immersero, l'equità e la pace pubblica tutelarono.
I più rozzi, forse i più savj fra i Turcomanni<a class="tag" id="tag322" href="#note322">[322]</a>,
continuarono a vivere sotto le tende de' loro
maggiori: le quali colonie militari, protette dal principe
si dilatarono dall'Osso all'Eufrate. Ma i Turchi
della Corte e della città, trattando i negozj s'ingentilirono,
e in mezzo ai piaceri, la mollezza li soggiogò;
presero le vesti, l'idioma e i costumi persiani,
e i palagi di Nisabur e di Rey, assunsero le
forme e la magnificenza addicevoli ad una grande
<span class="pagenum"><a id="Page_224"></a>[224]</span>
monarchia. I più meritevoli fra gli Arabi e i Persiani
agli onori dello Stato pervennero, e l'intero
corpo della nazione de' Turchi abbracciò fervorosamente
e sinceramente la religione di Maometto. Da
ciò è derivata l'eterna nimistà onde rimasero disgiunti
que' Barbari del Settentrione che innondarono
l'Europa da quelli che dell'Asia s'impadronirono.
Così fra i Musulmani, come fra i Cristiani,
le tradizioni vaghe e locali cedettero alla
ragione, e all'autorità di un sistema di religione
dominante, all'antica fama che questo erasi acquistata,
ad un consenso generale de' popoli; ma tanto
più puro si fu il trionfo del Corano, che il culto
prescritto da esso nulla avea di quella esterna pompa,
cotanto atta a sedurre i Pagani per una specie
di somiglianza coll'idolatria<a class="tag" id="tag323" href="#note323">[323]</a>. Il primo fra i Sultani
Selgiucidi per sua fede e zelo si segnalò: ei facea
ogni giorno le cinque preghiere imposte ai Musulmani;
consacrava i due primi giorni della settimana
con un particolare digiuno, e in ciascuna città innalzava
una moschea, prima che gli venisse l'idea
di mettere le fondamenta di un palagio<a class="tag" id="tag324" href="#note324">[324]</a>.
</p>

<p>
Nel sottomettersi alla religione del Corano, il
figliuolo di Selgiuk concepì alta venerazione verso
<span class="pagenum"><a id="Page_225"></a>[225]</span>
il successor del Profeta (A. D. 1055); ma i Califfi
di Bagdad e dell'Egitto, rivali fra loro, e continui
nel disputarsi l'uno all'altro questo sublime titolo
di dignità, non ometteano cure per dimostrare, ciascuno
per parte propria, la ragionevolezza delle sue
pretensioni, a questi Barbari, ignoranti al pari che
poderosi. Mamud il Gaznevida, che spiegato erasi
favorevole alla discendenza di Abbas, avea ricusata
con disprezzo la veste d'onore, presentatagli da un
ambasciator fatimita. Ciò nulla meno l'ingrato Asemita,
cambiando di stile colla fortuna, fe' plauso alla
vittoria di Zendekan, acclamando suo vicario temporale
nel Mondo musulmano il Sultano Selgiucida;
della quale carica Togrul adempiè e dilatò il ministero.
Chiamato alla liberazione del Califfo Cayem,
obbedì volonteroso a questi santi comandi, che un
nuovo regno offerivangli da conquistare<a class="tag" id="tag325" href="#note325">[325]</a>. Il Comandante
de' credenti, ombra vana di quanto un dì
furono i suoi predecessori, pur tuttavia rispettato,
nel suo palagio di Bagdad sonnecchiava. Il Principe
de' Bovidi, suo servo, o per dir meglio padrone, non
avendo nè manco la forza di proteggerlo, contro
l'audacia di secondarj tiranni; la ribellione degli
Emiri turchi ed arabi, desolava le rive dell'Eufrate
e del Tigri. La presenza pertanto di un conquistatore
veniva invocata, siccome un dono del Cielo; e
la strage, e gli incendj, passeggieri danni, erano riguardati
come rimedj amari sì, ma necessarj, e solo
capaci di ristorare la cosa pubblica. Il Sultano di
Persia partitosi quindi da Hamadan a capo di un
<span class="pagenum"><a id="Page_226"></a>[226]</span>
invincibile esercito, sterminò i superbi, fece grazia
a coloro che gli si prostrarono innanzi: il Principe
de' Bovidi sparì: le teste de' più ostinati ribelli vennero
portate a' piedi di Togrul, che diede così una
lezione di ubbidienza alle popolazioni di Mosul e di
Bagdad. Dopo avere puniti i colpevoli, e ritornata la
pace, questo illustre pastore ricevè il guiderdone di
sue fatiche, intanto che una pomposa commedia
rappresentava il trionfo della superstizione sulla
forza de' Barbari<a class="tag" id="tag326" href="#note326">[326]</a>. Il Sultano turco, imbarcatosi
sul Tigri, approdò alla porta di Racca, ove fece il
suo ingresso pubblico a cavallo. Giunto alla porta del
palagio, scese rispettosamente, e camminò a piedi, preceduto
dai suoi Emiri disarmati. Il Califfo, dietro ad
un velo nero, stava seduto, portando sulle spalle il
mantello nero degli Abbassidi, e reggendo colla mano
la verga dell'Appostolo di Dio. Il vincitor dell'Oriente
baciò la terra, e si tenne per qualche tempo
in una modesta postura, fintanto che il Visir e un
interprete, lo condussero in vicinanza del trono. Sedè
egli medesimo sopra un trono prossimo a quel del
Califfo; e allor fu letto pubblicamente il chirografo
che lo chiariva luogotenente temporale del Vicario
del Profeta. Decorato indi delle sette vesti d'onore,
gli furono presentati sette schiavi nati ne' sette climi
dell'arabo Impero. Profumatogli il velo mistico d'ambra,
gli vennero, siccome emblema della sua dominazione
<span class="pagenum"><a id="Page_227"></a>[227]</span>
sopra l'Oriente e l'Occidente, collocate
due corone sul capo, e cinte al fianco due scimitarre.
Dopo la quale inaugurazione, il Sultano, cui
venne impedito il prostrarsi nuovamente, baciò due
volte le mani al Califfo: indi gli Araldi, fra le
acclamazioni de' Musulmani, i titoli ne promulgarono.
In un secondo viaggio che il Principe Selgiucida
imprese a Bagdad, strappò di bel nuovo dalle
mani de' suoi nemici il Califfo, e il condusse devotamente
dalla prigione al palagio, camminando a
piedi e tenendo ei medesimo la briglia della mula
pontificale: e tal loro lega venne consolidata dalle
nozze di una sorella di Togrul con Kaiem. Però
questo successore del Profeta, che non fu schifo di
dar luogo nel suo harem ad una vergine turca, ricusò
superbamente la propria figlia al Sultano, disdegnando
mescolare il sangue degli Asemiti, col
sangue di un pastor della Scizia; ed allontanò per
più mesi una tale negoziazione, sin tanto che le sue
rendite, a mano, a mano, venute a stremo, gli fecero
comprendere che sotto il dominio d'un padrone ei
viveva. L'anno in cui Togrul sposò la figlia di Kaiem,
fu parimente quello nel quale morì<a class="tag" id="tag327" href="#note327">[327]</a>; nè
lasciando esso posterità, gli succedè ne' titoli e nelle
prerogative il nipote Alp-Arslan; onde i Musulmani
nelle pubbliche loro preghiere, dopo il nome del
Califfo quello d'Arslan pronunziarono. Ciò nullameno
<span class="pagenum"><a id="Page_228"></a>[228]</span>
un tal cambiamento politico, la libertà e la
possanza degli Abbassidi aumentò. Perchè i Sovrani
turchi, posti sul trono d'Asia, men gelosi mostraronsi
dell'amministrazione domestica di Bagdad, e i
Califfi si trovarono sciolti dalle vessazioni ignominiose
cui la presenza e la povertà dei Re persiani
li sommettea.
</p>

<p>
I Saracini, divisi fra loro, e inviliti sotto il governo
di deboli Califfi, rispettavano le province asiatiche
del Romano impero, che le vittorie di Niceforo,
di Zimiscè, di Basilio aveano estese sino ad Antiochia
e ai confini orientali dell'Armenia. Venticinque
anni dopo la morte di Basilio, l'Imperatore greco
videsi assalito da una banda sconosciuta di Barbari,
che al valore scitico univano il fanatismo de' novelli
convertiti, e l'arti e le ricchezze di una possente monarchia<a class="tag" id="tag328" href="#note328">[328]</a>.
Miriadi di Turchi a cavallo copersero
una frontiera di seicento miglia, da Tauride ad Erzerum;
e centrentamila Cristiani, ad onore del Profeta
arabo vennero trucidati; ma l'armi di Togrul
non fecero nè lunga, nè profonda impressione sul
greco Impero; e il torrente dell'invasione dal paese
aperto si allontanò. Il Sultano fece le sue prove, ma
senza onore, o almeno senza buon successo, assediando
<span class="pagenum"><a id="Page_229"></a>[229]</span>
una città dell'Armenia; e le diverse vicende
della fortuna, ora interruppero, or rinovarono oscure
ostilità; e solamente la prodezza delle legioni macedoni
rammentò la gloria del vincitore dell'Asia<a class="tag" id="tag329" href="#note329">[329]</a>.
Il nome di Alp-Arslan, che equivale a generoso lione,
esprime, giusta le comuni idee, il carattere in cui
stassi la perfezione dell'uomo; e veramente il successore
di Togrul diè a divedere la coraggiosa alterezza
e la nobiltà di questo sovrano degli animali.
Dopo avere passato l'Eufrate a capo della cavalleria
turca, entrò in Cesarea, metropoli della Cappadocia,
ove tratto aveanlo la fama e la ricchezza del tempio
di San Basilio. Ma la saldezza di quell'edifizio a' suoi
divisamenti di distruzione si oppose; nè potè di più
che trasportar seco le porte del Santuario incrostate
d'oro e di perle, e profanar le reliquie di quel Santo,
i cui trascorsi umani la veneranda polve dell'antichità
aveva coperti. Alp-Arslan mise a termine la conquista
dell'Armenia e della Georgia. Già la monarchia
armena, non men del coraggio degli abitanti, al nulla
era ridotta; e truppe mercenarie venute da Costantinopoli,
e infidi stranieri, e veterani privi d'armi
e di stipendj, e soldati novizj, inesperti e indisciplinati
<span class="pagenum"><a id="Page_230"></a>[230]</span>
del pari, cedettero con viltà le piazze alla lor
difesa commesse.
</p>

<p>
Non si pensò più d'un giorno alla perdita di una
sì importante frontiera, perchè i Cattolici nè sorpresi,
nè afflitti furono, in veggendo un popolo tanto infetto
degli errori di Nestorio e di Eutichio, che Cristo e
la Madre sua abbandonavano nelle mani degl'Infedeli<a class="tag" id="tag330" href="#note330">[330]</a><a class="tag" id="tag331" href="#note331">[331]</a>.
Con maggior costanza i nativi della Georgia<a class="tag" id="tag332" href="#note332">[332]</a>,
o gl'Ibernj, nelle foreste e nelle valli del
monte Caucaso si mantennero; ma Arslan, e Malek
<span class="pagenum"><a id="Page_231"></a>[231]</span>
figlio di Arslan, instancabili si mostrarono in tal
guerra religiosa, ove pretendeano dai lor prigionieri
un'obbedienza spirituale e temporale; e quelli che
voleano rimanere fedeli al culto dei lor maggiori,
vennero costretti a portare, invece di collane e smaniglie,
un ferro da cavallo, qual marchio della loro
ignominia. Pure non fu nè sincera, nè universale la
conversione de' vinti; e ad onta de' trascorsi secoli di
servitù, i Georgiani hanno conservata la serie dei
loro Principi e de' loro Vescovi. Ma l'ignoranza, la
povertà e la corruttela giungono facilmente a pervertire
una schiatta d'uomini, che la natura delle
più perfette forme dotò. Non è che di nome la professione
loro del Cristianesimo, e soprattutto la pratica
del serbato culto; e se liberati sonosi dall'eresia,
lo debbono alla somma loro ignoranza che impedisce
ad essi il ricordarsi dogmi metafisici quali che sieno<a class="tag" id="tag333" href="#note333">[333]</a>.
</p>

<p>
<span class="sidenote">A. D. 1068-1071</span>
</p>

<p>
Alp-Arslan, lungi dall'imitare la grandezza d'animo
reale, od ostentata di Mamud il Gaznevida, non
ebbe scrupolo di far la guerra all'Imperatrice Eudossia
e ai figli della medesima. Il terrore de' buoni successi
che egli ottenea, costrinse questa sovrana a dar
la mano e lo scettro ad un soldato; onde Romano
Diogene della porpora imperiale venne insignito. Trasportato
questi da zelo di patria, e forse anche da
orgoglio, uscì fuori di Costantinopoli; due mesi dopo
il suo avvenimento al trono; e al successivo anno,
<span class="pagenum"><a id="Page_232"></a>[232]</span>
nel durar delle feste di Pasqua, con grande scandalo
della popolazione, si mise in campo. Entro la reggia,
Romano si contentava di essere il marito di Eudossia;
ma a capo dell'esercito ei si mostrava l'Imperator
d'Oriente, e benchè fornito di pochi modi per far
la guerra, con invincibile coraggio il suo carattere
sostenea. Cotanto valore e veri buoni successi e solerzia
ne' soldati, e speranza ne' sudditi, e spavento
negli inimici destarono. Benchè i Turchi fossero già
penetrati nel cuor della Frigia, il Sultano aveva abbandonata
ai suoi Emiri la condotta della guerra; e
le numerose loro falangi dilatate eransi per l'Asia,
colla fiducia che la vittoria suole ispirare. Ma i Greci
sorpresero e battettero spartatamente questi corpi di
truppa carichi di bottino, e ad ogni subordinazione
stranieri. Pieno di sollecitudine l'Imperatore, accorreva
qua e là, sicchè pareva ne' diversi luoghi moltiplicarsi,
e intanto che il nemico udiva le notizie
de' proprj trionfi presso le mura di Antiochia, sconfitto
venia da Romano sulle colline di Trebisonda.
I Turchi, dopo tre disastrose stagioni campali, respinti
vidersi al di là dell'Eufrate; e in una quarta,
Romano, la liberazione dell'Armenia intraprese. Ma
sì devastato erane il territorio, che fu costretto a
trasportarsi con sè viveri per due mesi, e andò a
stringere d'assedio Malazkerd<a class="tag" id="tag334" href="#note334">[334]</a>, fortezza rilevante,
situata fra le moderne città di Erzerum e di Van.
<span class="pagenum"><a id="Page_233"></a>[233]</span>
A centomila uomini già sommava il suo esercito. Le
truppe di Costantinopoli erano rinforzate dalle copiose,
ma disordinate soldatesche della Frigia e della
Cappadocia; onde il vero nerbo dell'esercito de' Cristiani
formavano i sudditi e confederati dell'Europa,
le legioni della Macedonia, le bande della Bulgaria,
gli Uzj, Tribù moldava di schiatta turca<a class="tag" id="tag335" href="#note335">[335]</a>, e soprattutto
le mercenarie brigate de' Normanni e dei
Franchi. Il prode Ursel di Bailleul, confederato, indi
ceppo de' re scozzesi<a class="tag" id="tag336" href="#note336">[336]</a> comandava a questi ultimi,
che aveano fama di essere eccellenti nell'armi, o,
giusta l'esprimersi de' Greci, nella danza pirrica.
</p>

<p>
Al ricevere la notizia di questa ardita invasione
che i dominj ereditari suoi minacciava, Alp-Arslan,
condottiero di quarantamila uomini, sul teatro della
<span class="pagenum"><a id="Page_234"></a>[234]</span>
guerra sollecitamente si trasferì<a class="tag" id="tag337" href="#note337">[337]</a>; ove con rapide
e perite fazioni, l'esercito greco, benchè superiore
di numero, pose in iscompiglio e atterrì. La sconfitta
di Basilacio, uno fra i primarj generali greci,
si fu la prima occasione in cui Alp-Arslan diede
prova di moderazione e valore ad un tempo. Dopo la
presa di Malazkerd, avendo Romano disgiunte incautamente
le proprie forze, volle indarno richiamare
i Franchi mercenarj presso di sè; costoro gli ordini
di lui trasgredirono, nè l'alterezza dell'Imperator
greco permetteagli aspettare che ritornassero. Ma la
diffalta degli Uzj avendogli empiuto l'anima d'inquietudini
e di sospetti, contro l'avviso de' più saggi,
affrettossi a venire a decisiva battaglia. S'ei porgeva
orecchio ai partiti ragionevoli fattigli dal Sultano, poteva
tuttavia assicurarsi una ritirata, e fors'anco la
pace. Ma Romano non vedendo in essi che il timore,
o la debolezza dell'inimico, con tuono d'insulto, e
di minaccia rispose. «Se il Barbaro brama la pace,
abbandoni a noi il terreno su cui si trova, e quale
ostaggio di sua buona fede, ne consegni la città e il
palagio di Rey». Su questo eccesso di vanità sorrise
Arslan, ma deplorò ad un tempo le ulteriori stragi
cui vedeva esposto un tanto numero di fedeli suoi
Musulmani, a tal che, dopo una fervorosa preghiera,
<span class="pagenum"><a id="Page_235"></a>[235]</span>
notificò all'esercito essere permesso a chiunque era
stanco di combattere il ritirarsi. Rialzò di sua mano
i crini della coda del suo cavallo; cambiò l'arco e le
frecce in una mazza e in una scimitarra, vestì abito
bianco, e si profumò di muschio, pubblicando che
se rimanea vinto, il luogo ove trovavasi sarebbe stato
quello del suo sepolcro<a class="tag" id="tag338" href="#note338">[338]</a>. Ma, a malgrado di avere
ostentato questo abbandono delle sue frecce, ei ponea
la fiducia della vittoria ne' dardi della cavalleria
turca, i cui squadroni in forma di mezza luna aveva
ordinati. Romano invece di distribuire le sue soldatesche
in linee successive e corpi di riserva, giusta le
leggi dell'arte militare de' Greci, le unì in rinserrata
battaglia, precipitandosi vigorosamente sopra de' Turchi,
i quali se a tale impeto resistettero, il dovettero
all'agilità del loro difendersi. La maggior parte
di una giornata estiva, in questo inutile combattimento
venne adoprata, sintanto che la prudenza
e la stanchezza persuasero il Greco a raggiungere il
proprio campo. Ma pericolosa è sempre una ritirata
alla presenza d'un nemico sollecito a profittar degli
istanti; oltrechè, nel momento che indietreggiavano
gli stendardi, si ruppe la falange, per codardia, o per
gelosia, più vile ancora, di Andronico, principe rivale
di Romano, e che il sangue e la porpora de' Cesari
disonorava<a class="tag" id="tag339" href="#note339">[339]</a>. In tal momento di confusione e d'infiacchimento
<span class="pagenum"><a id="Page_236"></a>[236]</span>
de' Greci, furono questi oppressi da un
nembo di frecce lanciate dagli squadroni turchi, che
producendo le punte della lor formidabile mezza luna,
la chiusero alle spalle degl'inimici. Fatto in pezzi
l'esercito di Romano, il campo di lui fu saccheggiato.
Sarebbe stata vana cura il volere indicare il
numero de' morti e de' prigionieri. Gli Storici bisantini
sospirano una perla d'inestimabile prezzo che
andò perduta; e dimenticano dirne che quella fatale
giornata tolse per sempre le sue province d'Asia all'Impero.
</p>

<p>
Fintanto che rimase qualche speranza, Romano
non omise prove per riordinare e salvare gli avanzi
delle sue truppe, e comunque il centro, ov'ei combattea
fosse aperto da tutte le bande, e circondato
dai Turchi vincitori, sino al tramontar del sole pugnò
col coraggio della disperazione, a capo di quei
prodi che al suo stendardo si conservarono fedeli.
Ma tutti caddero attorno di lui; il suo cavallo fu
ucciso, ferito egli stesso; pure, in tale stato e solo,
intrepido si difese finchè oppresso dal numero non
fu più padrone di moversi. Uno schiavo e un soldato
si disputarono la gloria di farlo prigioniero; il
primo d'essi lo avea veduto sul trono di Costantinopoli:
il soldato di deformissima figura, era stato
<span class="pagenum"><a id="Page_237"></a>[237]</span>
ammesso nell'esercito, a sola condizione di operare
atti di straordinaria valore. Romano spogliato dell'armi
sue, delle sue gemme, e della porpora, passò
sul campo di battaglia la notte, solo, esposto a
gravissimi rischi, in mezzo alla ciurma degl'infimi
soldati; allo schiarire del giorno venne condotto innanzi
al Sultano, che alla propria buona sorte non
volle credere, sintanto che i suoi ambasciatori non
ebbero ravvisato Romano nel prigioniero; e convenne
ancora che la testimonianza loro fosse confermata
dal cordoglio di Basilacio che baciò, versando
dirotte lagrime, le piante al suo sfortunato monarca.
Il successore di Costantino, vestito come un
uomo del volgo, fu trasportato al divano, ove intimato
vennegli di baciar la terra al cospetto del dominatore
dell'Asia. Avendo egli obbedito con repugnanza,
dicesi che il Sultano si lanciò dal trono,
presto a porre un piede sul collo al vinto imperatore<a class="tag" id="tag340" href="#note340">[340]</a>;
ma dubbioso è il fatto, e quand'anche
fosse vero che nell'ebbrezza della vittoria Alp-Arslan
si fosse uniformato ad una costumanza della sua
nazione, la condotta ch'egli tenne da poi, costrinse
i più fanatici tra i Greci ad encomiarlo, e può additarsi
qual modello ai secoli più ingentiliti. Sollevò
immantinente da terra il principe prigioniero, e
stringendogli per tre volte, in atto di tenerezza, la
mano, gli promise di non operare veruna cosa nè
contro i giorni, nè contro la dignità del medesimo;
aggiugnendo che egli, Arslan, avea imparato a rispettare
<span class="pagenum"><a id="Page_238"></a>[238]</span>
la maestà de' suoi pari, e le vicissitudini
della fortuna. Fatto indi condurre Romano in una
tenda vicina, gli ufiziali stessi del Sultano il servivano
onorevolmente, e con rispetto; alla mensa del
mattino e della sera il posto dovuto alla sua dignità
gli assegnavano. Per otto giorni, seco intertennesi
in famigliari colloqui il vincitore, astenendosi dal
menomo accento, dalla menoma occhiata che l'animo
di lui potesse trafiggere. Ben censurò acerbamente
la condotta degl'indegni sudditi di Romano,
che, nell'istante del pericolo, il valoroso lor principe
aveano abbandonato, e avvertì pur con dolcezza
il suo antagonista di alcuni abbagli commessi da questo
nel regolare la guerra. Venutosi a ragionare sui
preliminari della negoziazione, Arslan chiese all'Imperatore
a qual trattamento ei s'aspettasse. Questi
gli rispose con tale tranquilla indifferenza che palesò,
come la libertà del suo spirito conservasse.
«Se siete crudele, gli disse, mi toglierete la vita: se
date retta alle suggestioni dell'orgoglio mi trascinerete
dietro al vostro carro: ma se consultate i vostri
veri interessi, accetterete un riscatto, e mi restituirete
alla mia patria. — Però, proseguì il Sultano;
come mi avreste trattato, se il destin della guerra
vi fosse stato propizio»? La risposta datasi dal
Principe greco, mostrò l'impulso d'un sentimento,
che per vero dire, la prudenza ed anche la gratitudine
dovean consigliargli a tenere celato. «Se ti
avessi vinto, ei ferocemente rispose, t'avrei fatto
opprimere a furia di battiture». Per tale arroganza
del prigioniero, il vincitore sorrise, pago di rimostrargli
che veramente la legge dei Cristiani raccomandava
l'amore, sin verso i nemici, e il perdono delle
<span class="pagenum"><a id="Page_239"></a>[239]</span>
ingiurie sofferte. «Nondimeno, ei nobilmente soggiunse,
non seguirò un esempio che disapprovo». Arslan,
dopo maturo pensamento, le condizioni della
pace e della libertà dell'Imperatore dettò; e queste
furono il riscatto di un milione di piastre d'oro;
un tributo annuale di trecento sessantamila<a class="tag" id="tag341" href="#note341">[341]</a>; le
nozze tra i figli de' due principi; la libertà di tutti i
Musulmani caduti in potere de' Greci. Dopo che
Romano ebbe sottoscritto, non senza sospirare, un negoziato
sì vergognoso per l'Impero, venne rivestito di
un caffetan d'onore: i suoi nobili e patrizj gli furono
restituiti; e Arslan dopo averlo affettuosamente
abbracciato, lo rimandò con ricchi donativi, e scortato
da una guardia militare d'onore. Ma Romano,
giunto ai confini dell'Impero, intese che la Corte
imperiale e le province, credute eransi sciolte dal
lor giuramento di fedeltà verso un sovrano prigioniero;
onde a stento potè raccogliere dugentomila
piastre d'oro, e spedire questa parte di suo riscatto
al vincitore, confessandogli tristemente la propria impotenza,
e il disastro che lo incalzava. Il Sultano
mosso da generosità, e probabilmente ancor da ambizione,
fece causa propria quella dell'infelice confederato:
ma la sconfitta, l'imprigionamento, e la
morte di Romano Diogene impedirono che i divisamenti
di Arslan fossero mandati ad effetto<a class="tag" id="tag342" href="#note342">[342]</a>.
</p>

<p>
<span class="pagenum"><a id="Page_240"></a>[240]</span>
</p>

<p>
<span class="sidenote">A. D. 1072</span>
</p>

<p>
Nel negoziato di pace che fra Romano e Alp-Arslan
fu pattuito, non sembra essere stata compresa
alcuna obbligazione imposta al prigioniero di rinunziare
province, o città; le spoglie della Natolia, e i
trofei della riportata vittoria che da Antiochia al
mar Nero estendevansi, bastarono alla vendetta del
vincitore. La più bella parte dell'Asia alle sue leggi
obbedendo, mille dugento principi, o figli di principi
ne circondavano il trono, e dugentomila soldati
sotto lo stendardo del fortunato Arslan militavano.
Disdegnando perfino inseguire i Greci fuggiaschi,
volse immediatamente i suoi pensieri alla più
gloriosa conquista del Turkestan, culla della Casa dei
Selgiucidi. Trasferitosi da Bagdad alle rive dell'Osso,
si gettò un ponte sul fiume, che a poter valicare
men di venti giornate non vollersi. Ma il governatore
di Berzem, Giuseppe il Carizmio, arrestò i progressi
del vincitore, osando difendere la sua città
contra le forze dell'intero Oriente. Caduto prigioniero,
ei venne entro la regal tenda condotto, ove il
Sultano, anzichè lodare il valore del vinto, di una
stolta ostinatezza lo rampognò; e irritato dalle audaci
risposte che facevagli Giuseppe, ordinò fosse attaccato
<span class="pagenum"><a id="Page_241"></a>[241]</span>
a quattro pali, e lasciato morire in questa
postura sì miserabile. Spinto allora alla disperazione
il Carizmio, trasse il pugnale, impetuosamente insino
al trono lanciandosi; le guardie sollevarono le loro
azze da guerra; e si fece a moderare il loro zelo Arslan,
il migliore arciere della sua età, che tosto
scoccò il proprio arco; ma essendogli mancato un
piede, la freccia scalfì soltanto il fianco del prigioniero,
che giunse ad immergere il suo pugnale in
petto al Sultano. Ben trucidato fu il feritore, ma la
ferita era stata mortale, onde il Principe turco pervenuto
agli estremi di sua vita, tramandò questa lezione
all'orgoglio dei re: «Nella mia giovinezza un saggio
mi consigliò umiliarmi dinanzi a Dio, diffidare
delle mie forze, rispettar sempre, comunque spregevole
appaia, un nemico. Ho trascurati siffatti avvisi,
e me ne trovo giustamente punito. Allorchè ieri,
dall'alto del mio trono, io contemplava il buon ordine,
il coraggio, la disciplina delle numerose mie
squadre, sembrava che la Terra tremasse sotto i miei
piedi, ed io diceva a me stesso. — Tu sei, non v'ha
dubbio, il Re dell'Universo, il più grande, il più
invincibile de' guerrieri. — Queste falangi han finito
di appartenermi, e per essermi troppo affidato alla
forza mia personale, muoio sotto i colpi di un masnadiero<a class="tag" id="tag343" href="#note343">[343]</a>».
Alp Arslan possedea le virtù d'un Turco
e d'un Musulmano; fornito di voce e statura
<span class="pagenum"><a id="Page_242"></a>[242]</span>
che il rispetto inspiravano, lunghi mustacchi ne ombravano
una parte del volto, e il largo suo turbante
a guisa di corona se gli adattava sul capo. Le
mortali spoglie di esso vennero deposte nella tomba
della dinastia de' Selgiucidi, come la seguente bella
iscrizione additavalo<a class="tag" id="tag344" href="#note344">[344]</a>. <i>O voi, stati spettatori della
gloria di Alp-Arslan sollevatasi sino ai cieli, venite
a Maru, e vedrete questo eroe nella polvere;</i> e, cosa
ben atta a dimostrare l'instabilità delle umane grandezze,
l'iscrizione e la tomba sono sparite.
</p>

<p>
<span class="sidenote">A. D. 1072-1092</span>
</p>

<p>
Durante la vita di Alp-Arslan, il figlio di lui primogenito
Malek-Sà era stato riconosciuto erede presuntivo
del trono de' Turchi; ma dopo la morte del
Sultano, e lo zio, e il cugino, e il fratello di Malek,
fattisi a disputargli questa successione, presero ciascuno
l'armi e le loro truppe adunarono. Malek-Sà
trionfando di tutti tre i competitori, la propria fama
e il diritto della primogenitura consolidò<a class="tag" id="tag345" href="#note345">[345]</a>. In tutti
i tempi la sete dell'autorità ha inspirate le passioni
medesime, e prodotti eguali disordini, singolarmente
nell'Asia; ma in mezzo a tante guerre civili, sarebbe
<span class="pagenum"><a id="Page_243"></a>[243]</span>
difficile il rinvenire alcuna cosa tanto sublime, che
il sentimento espresso ne' seguenti detti del Principe
turco, in purezza e magnanimità, pareggiasse. Nel giorno
che precedea la battaglia, ei stava a Tua, orando
a piè del sepolcro d'un Imano, chiamato Riza; e poichè
Nisam, visir del Sultano, parimente orando, stava prostrato
dietro di lui, allorquando entrambi si furono
rialzati, gli chiese: «Qual era lo scopo della vostra
preghiera?» Il Visir, prudentemente, e, giusta ogni
apparenza, con sincerità, gli rispose: «Io supplicava
Iddio pel trionfo dell'armi vostre.» Ed io, soggiunse il
generoso Malek, lo supplicava perchè mi togliesse la
corona e la vita, se mio fratello più di me era degno
di regnare su i Musulmani.» — Il cielo giudicò
in favor di Malek, e questo decreto del cielo fu
autenticato dal Califfo, il quale conferì per la prima
volta ad un Barbaro il sacro titolo di Comandante
de' Credenti; ma questo Barbaro e per merito proprio,
e per vastità d'impero, era il maggior principe del
suo secolo. Regolate appena le cose pubbliche della
Persia e della Siria, a capo di un innumerabile esercito
si condusse a compiere la conquista del Turkestan
che il padre suo aveva intrapresa. Al passaggio
dell'Osso, udì le querele di alcuni navicellai, ai quali
incresceva, che i loro stipendj fossero stati assegnati
sulle rendite di Antiochia; la qual provvisione parve
fuor di luogo allo stesso Sultano, che ne manifestò
scontento al Visir. Ma dovette sorridere egli stesso
sull'ingegnosa scusa, che il cortigiano seppe con maestra
adulazione architettare. «Non vi avvisaste, o signore,
che per differire la paga a questi giornalieri,
io l'avessi assegnata su d'un paese tanto remoto; ma
piaceami attestare alla posterità che sotto il vostro
<span class="pagenum"><a id="Page_244"></a>[244]</span>
regno Antiochia e l'Osso obbedivano ad un sovrano
medesimo». Pur questa distribuzione de' confini dell'impero
di Malek, troppo limitata ancor risultò. Ei
sottomise al di là dell'Osso le città di Bocara, di
Carizma, di Samarcanda, e sconfisse tutti i ribelli,
o Selvaggi independenti che all'armi di lui osaron
resistere. Varcò il Sihon, o Jaxarte, ultima frontiera
della parte di Persia venuta a civiltà: le bande
del Turkestan l'impero di Malek riconobbero; e il
nome di lui scolpito sulle monete, venne ripetuto persino
nelle pubbliche preci del Casgar, Regno tartaro
situato ai confini della Cina; e da questa frontiera
egli estendea, a ponente e ad ostro, la sua giurisdizione
immediata, ossia il potere di primario Capo della
sovranità, fino ai monti della Georgia, ai dintorni di
Costantinopoli, alla città santa di Gerusalemme, e
agli odorati boschi dell'Arabia Felice. Schifo d'abbandonarsi
alla mollezza del suo serraglio, il Re pastore
non cessò, nè durante la pace, nè durante la
guerra, di tenersi operoso, e di condur sempre la vita
nel campo, ch'egli trasportava continuamente da un
paese all'altro per fare a mano a mano liete di sua
presenza tutte le soggette province; onde narrasi avere
egli per dodici volte trascorsa l'estensione de' suoi
dominj, che in vastità oltrepassavano quelli posseduti
da Ciro e dagli antichi Califfi. Di tutte le peregrinazioni
di questo Sovrano, la più religiosa e la
più rinomata ad un tempo, fu la visitazione da esso
fatta alla Mecca. In tale circostanza, l'armi di lui la
libertà e la sicurezza delle carovane protessero; mentre
la generosità de' soccorsi da esso forniti e cittadini,
e viandanti arricchirono; e con provvidi asili che
freschezza e ristoro offerivano ai pellegrini, la trista
<span class="pagenum"><a id="Page_245"></a>[245]</span>
uniformità del deserto interruppe. Era suo diletto,
anzi passione dominante, la caccia, e in questo intertenimento
quarantasettemila uomini a cavallo il
seguivano. Nè dee negarsi che cacce di sì fatta natura
erano veri macelli; ma dopo ciascuna di esse,
distribuiva ai poveri tante piastre d'oro, quanti animali
erano stati uccisi; ad ogni modo, lieve compenso
di quanto costano ai popoli le ricreazioni dei
re! Durante la pacifica prosperità del regno di Malek,
le città dell'Asia abbondarono di palagi e d'ospitali,
di moschee e di collegi: nè alcuno uscia del
Divano, o scontento, o senza avere ottenuta l'implorata
giustizia. Anche la lingua e la letteratura persiana
sotto la dinastia de' Selgiucidi presero nuova
vita<a class="tag" id="tag346" href="#note346">[346]</a>; e se fosse solamente vero che Malek nell'onorarle
gareggiò di liberalità con un Turco men potente
di lui<a class="tag" id="tag347" href="#note347">[347]</a>, i canti di cento poeti avrebbe la reggia
sua ripetuti. Ma più gravi cure e più sensate diede
il ridetto Sultano alla riforma del Calendario, riforma
operata da un'assemblea generale degli astronomi
dell'Oriente. Per legge di Maometto, i Musulmani
<span class="pagenum"><a id="Page_246"></a>[246]</span>
si adattarono all'irregolare calcolo dell'anno
lunare; benchè fin dal secolo di Zoroastro i Persiani
conoscessero la rivoluzione periodica del sole, e con
una festa annuale usassero celebrarla<a class="tag" id="tag348" href="#note348">[348]</a>: ma caduto
l'Impero de' Magi, trascurata avevano l'intercalazione;
e l'ore e i minuti accumulatisi, divennero giorni, talchè
il principio di primavera trovavasi innoltrato dall'Ariete
all'Acquario. L'Era Gelalea illustrò pertanto
il regno di Malek, e tutti gli errori passati, o avvenire,
in ordine a ciò, trovaronsi corretti da un calcolo
che l'esattezza del Calendario Giuliano oltrepassa e a
quella del Gregoriano avvicinasi.<a class="tag" id="tag349" href="#note349">[349]</a>.
</p>

<p>
<span class="sidenote">A. D. 1092</span>
</p>

<p>
Lo splendore e i lumi del sapere che si diffusero
per tutta l'Asia, in un tempo in cui l'Europa nella
più profonda barbarie giaceva, vogliono essere attribuiti
alla docilità, anzichè alle cognizioni de' Turchi
vincitori. Gran parte di lor saggezza e virtù questi
dovettero ad un Visir persiano, che sotto i regni di
Alp-Arslan e di Malek ebbe l'amministrazion dell'Impero.
Nisam, uno fra i più sapienti personaggi
dell'Oriente, venia riguardato dal Califfo, quale oracolo
della religione e della scienza; e il Sultano affidavasi
in lui, come nel più fedele ministro della sovrana
giustizia e possanza. Pure la cosa pubblica sì
rettamente amministrata per un volgere di trent'anni,
la fama con ciò acquistatasi dal Visir, la sua fortuna,
<span class="pagenum"><a id="Page_247"></a>[247]</span>
e perfino i servigi, a colpa vennergli ascritti. Le cabale
d'un suo rivale unite a quello di una femmina lo perdettero;
e ne accelerò la caduta l'imprudenza che
egli ebbe di asserire che dal suo turbante e dal suo
calamaio, emblemi del visirato, dipendeano, per li decreti
di Dio, il trono e il diadema del Sultano. Questo
rispettabile ministro si vide all'età di novantatre
anni scacciato dal suo padrone, accusato da' suoi
nemici, e morto sotto il pugnal d'un fanatico: le
estreme parole di lui ne attestarono l'innocenza; e
spirato Nisam, Malek non visse che pochi giorni privi
di gloria. Abbandonata Ispahan che stata era il teatro
di questa scena d'iniquità, si trasferì a Bagdad
col disegno di rimovere dal trono il Califfo, e porre
stabile dimora nella capitale de' Musulmani. Quel debole
successore di Maometto ottenne una dilazione
di dieci giorni. Ma questa non era per anco spirata,
quando Malek fu chiamato dall'Angelo della morte.
In quel tempo avendo gli ambasciatori dello stesso
Malek chiesta per esso la mano di una principessa romana,
l'Imperator greco con decenti modi se ne schivò.
Anna figlia di Alessio, sopra la quale cadeano i divisamenti
di nozze del Principe turco, rammenta con
orrore una sì mostruosa proposta<a class="tag" id="tag350" href="#note350">[350]</a>. Il Califfo Moctadi
sposò la figlia del Sultano, ma coll'inviolabile
patto di rinunciar per sempre alla vicinanza dell'altre
<span class="pagenum"><a id="Page_248"></a>[248]</span>
mogli e concubine, volendosi che fosse a bastanza
pago di questo onorevole parentado.
</p>

<p>
Con Malek Sà la grandezza e l'unità dell'Impero
turco si dileguarono, il fratello e i quattro figli di
lui essendosi disputato il trono. Quel negoziato, onde
si riconciliarono fra loro i competitori che alle accadute
guerre civili poterono sopravvivere, separò dal
rimanente dell'Impero la dinastia persiana, ramo primogenito,
e principale della casa de' Selgiucidi. I tre
rami minori erano quelli di <i>Kerman</i>, di <i>Sorìa</i> e di
<i>Rum</i>: il primo governava dominj estesi, ma quasi
incogniti<a class="tag" id="tag351" href="#note351">[351]</a> sulle rive dell'Oceano indiano<a class="tag" id="tag352" href="#note352">[352]</a>; il secondo
scacciò i Principi arabi di Aleppo e di Damasco,
e il terzo, che in questa parte di storia più
ne rileva, invase le province romane dell'Asia Minore.
All'ingrandimento di questi rami non lievemente
contribuì la generosa politica di Malek, che
avea permesso ai principi del suo sangue, fossero
anche stati vinti nelle battaglie, il cercarsi novelli
reami degni della loro ambizione: nè per vero dire
incresceagli lo spacciarsi con tal grazia d'uomini inquieti
e coraggiosi che la tranquillità del suo regno
<span class="pagenum"><a id="Page_249"></a>[249]</span>
turbar poteano. Qual Capo supremo della sua dinastia
e nazione, il Sultano della Persia riceveva obbedienza
e tributo da' suoi fratelli; onde all'ombra
dello scettro di lui, s'innalzarono i troni di Kerman
e di Nicea, di Aleppo e di Damasco; e gli <i>Atabechi</i>,
e gli Emiri della Sorìa, e della Mesopotamia
gli stendardi lor dispiegarono<a class="tag" id="tag353" href="#note353">[353]</a>; e bande di Turcomanni
le pianure dell'Asia occidentale copersero. Ma
i vincoli di colleganza e di subordinazione, affievoliti
per la morte di Malek, a rompersi non tardarono: la
troppa bontà de' principi della casa de' Selgiucidi collocò
altrettanti schiavi sul trono, e, se qui mi fosse
lecito adoperare lo stile orientale, un nugolo di principi
dalla polve de' loro piedi si sollevò<a class="tag" id="tag354" href="#note354">[354]</a>.
</p>

<p>
<span class="sidenote">A. D. 1074-1084</span>
</p>

<p>
Un Principe appartenente alla real dinastia, di
nome Cutulmis, figlio d'Izrail, e pronipote di Selgiuk,
perì in una battaglia contro Alp Arslan, non
senza destar pietà nell'animo dell'umano vincitore,
che di alcuna lagrima la tomba dell'estinto onorò.
I cinque figli di Cutulmis, forti per molto numero
di partigiani, ambiziosi e avidi di vendetta, contra
il figlio di Arslan brandirono l'armi; e già i due
eserciti aspettavano il segnale della battaglia, allor
quando il Califfo, dimenticata l'etichetta che divietavagli
mostrarsi agli occhi del volgo, frappose la
sua mediazione, che rispettavano entrambe le parti.
<span class="pagenum"><a id="Page_250"></a>[250]</span>
«Perchè in vece di versare il sangue de' fratelli vostri,
fratelli per natura e per comunione di credenza,
non unite le vostre forze, per guerreggiare santamente
i Greci, nemici del Signore e dell'Appostolo
del Signore?» Ben accolti i consigli del successore
di Maometto, il Sultano si strinse al seno i congiunti
testè ribelli; e il maggior d'essi, il prode
Solimano, accettò dalle mani di lui il regio vessillo,
sotto gli auspizj del quale, tutte le province del
romano Impero, che si estendono da Erzerum a Costantinopoli
e alle incognite regioni dell'Occidente,
conquistò e retaggio fe' de' suoi posteri<a class="tag" id="tag355" href="#note355">[355]</a>. Ei passò
co' suoi quattro fratelli l'Eufrate, nè andò guari
che le turche tende apparvero sul territorio della
Frigia, in vicinanza a Kutaia; e la cavalleria leggiera
di Solimano devastò il paese fino all'Ellesponto e
al mar Nero. Ben dopo il declinar dell'Impero, la
penisola dell'Asia Minore avea sofferte passeggiere
correrie di Persiani e di Saracini. Ma i frutti di
una durevol conquista serbati erano a questo Sultano,
cui dischiusero il varco alcuni Greci, empiamente
sospirosi di regnare sull'eccidio della loro
patria. Il figlio di Eudossia, Principe pusillanime,
per sei anni sotto il peso di una Corona aveva tremato,
incominciando dai giorni della cattività di
<span class="pagenum"><a id="Page_251"></a>[251]</span>
Romano, sino all'istante che una duplice ribellione
gli fece perdere in uno stesso mese le orientali e le
occidentali province. I due Capi de' sollevati il nome
entrambi portavano di Niceforo; ma il pretendente
d'Europa col soprannome di <i>Briennio</i> distinguevasi
da quello dell'Asia, appellato <i>Botoniate.</i> Il Divano
le ragioni de' due competitori, o più veramente le
promesse de' medesimi ventilò, e finalmente dopo
qualche incertezza, Solimano chiaritosi per Botoniate,
aperse alle sue soldatesche una via da Antiochia a
Nicea. Onde i vessilli della Luna e della Croce,
veduti furono sventolar congiunti nel campo degli
eserciti confederati. Pervenuto quindi al trono di
Costantinopoli Niceforo Botoniate, ricevè onorevolmente
il Sultano nel sobborgo di Crisopoli, o Scutari,
e agevolato a duemila Turchi il passaggio in
Europa, dovette alla destrezza e al valore di questi
la disfatta, la cattività del suo competitore Briennio;
ma i conquisti fatti da Botoniate in Europa vennero
a carissimo prezzo pagati col sagrifizio de' possedimenti
dell'Asia. Mancarono immantinente a Costantinopoli
l'omaggio e le rendite delle province situate
oltre il Bosforo e l'Ellesponto; e fu spettatrice delle
mosse de' Turchi che ordinatamente avanzavansi
affortificando i passi de' fiumi e le gole de' monti;
la qual cosa toglieva del tutto la speranza o di vederli
ritirarsi, o di poterli scacciare. Entrò indi in
campo un altro pretendente, di nome Melisseno, che
la protezione del Sultano implorava, e vestendo la
porpora, e calzando i rossi coturni, seguiva gli accampamenti
de' Turchi, e confortava con vane lusinghe
le scoraggiate città, che adescate dai manifesti
di un Principe romano venivano in sostanza in balìa
<span class="pagenum"><a id="Page_252"></a>[252]</span>
de' Barbari abbandonate. Un negoziato di pace
che l'Imperatore Alessio di poi sottoscrisse, le ridette
conquiste in man de' Turchi consolidò; perchè
questo Principe, mosso dal terrore che Roberto
inspiravagli, l'amistà di Solimano richiese; onde
solamente dopo la morte del secondo, potè allargare
la frontiera orientale dell'Impero, sino a Nicomedia,
vale a dire sessanta miglia all'incirca sopra Costantinopoli.
La sola Trebisonda, difesa d'ogni lato dal
mare e dalle montagne, conservava all'estremità dell'Eussino
l'antica indole di colonia greca e le basi
di un Impero cristiano.
</p>

<p>
Lo stanziarsi de' Turchi nella Natolia, o Asia Minore,
fu il massimo disastro che dopo le prime conquiste
de' Califfi, sofferto avessero la Chiesa e l'Impero.
La propagazione della Fede musulmana fruttò
a Solimano il titolo di <i>Gazi</i>, ossia campione sacro,
e le tavole dell'orientale geografia, col reame dei
<i>Romani</i> o di Rum da esso fondato, aumentaronsi.
Gli autori descrivono questo novello Stato di una
vastità che tenesse i paesi posti fra l'Eufrate e Costantinopoli,
fra il mar Nero e i confini della Sorìa,
ricco inoltre di miniere d'argento e di ferro, di
allume e di rame, fertile di biade e vino, abbondante
di mandrie e di eccellenti cavalli<a class="tag" id="tag356" href="#note356">[356]</a>. Ma le
ricchezze della Lidia, le arti della Grecia, e lo
splendore del secolo d'Augusto ne' libri sol si trovavano,
o, tutto al più, se ne scorgeano le tracce
<span class="pagenum"><a id="Page_253"></a>[253]</span>
per mezzo a rovine, di cui schifi erano parimente
gli Sciti che il paese occupavano. Ciò nullameno la
Natolia offre ancora ai dì nostri alcune opulenti e
popolose città, delle quali sotto l'Impero di Bisanzo
erano maggiori il numero, l'importanza e le ricchezze.
Dopo avere affortificata Nicea, capitale della
Bitinia, il Sultano vi pose dimora; onde la residenza
del governo de' Selgiucidi di Rum non trovavasi più
di cento miglia distante da Costantinopoli, e la Divinità
di Gesù Cristo vedeasi rinnegata e insultata
in quel medesimo tempio, ove il primo Concilio
generale de' Cattolici articolo di fede avevala promulgata<a class="tag" id="tag357" href="#note357">[357]</a>:
l'unità di Dio e la Missione di Maometto
in tutte le Moschee venivano predicate; le scuole
insegnavano le scienze arabe; colle leggi del Corano
i Cadì giudicavano: così l'idioma come le costumanze
de' Turchi prevaleano nelle città; di campi
di Turcomanni abbondavano le pianure e i gioghi
della Natolia. Se i Greci ottennero la libertà del
loro culto, tal concedimento dovettero al duro patto
di pagare un tributo, e di vivere sotto il giogo dei
Turchi: ma profanati furono que' loro templi che
in maggior venerazione teneano, nè insulti ai Sacerdoti
e Vescovi cristiani si risparmiarono<a class="tag" id="tag358" href="#note358">[358]</a>; e al
<span class="pagenum"><a id="Page_254"></a>[254]</span>
cordoglio di veder trionfanti i Pagani si aggiunse
per essi lo spettacolo dell'apostasia de' proprj fratelli;
circoncisi erano a migliaia i fanciulli; migliaia di
schiavi consacrati ai servigi, o ai diletti de' loro padroni<a class="tag" id="tag359" href="#note359">[359]</a>.
Comunque l'Asia fosse perduta pe' Greci,
Antiochia e le sue pertenenze, rimanevano tuttavia
fedeli a Gesù Cristo ed a Cesare; ma circondata
da ogni lato dalle forze maomettane questa solitaria
provincia, qual soccorso sperar potea dai Romani?
Già il governator della medesima Filarete, disperando
di potersi difendere, a tradire la sua religione e il
dovere si apparecchiava; ma in tale colpa lo prevenne
suo figlio, che trasferitosi affrettatamente alla
reggia di Nicea, offerse a Solimano la propria opera
per farlo padrone di una cotanto ragguardevole città.
L'ambizioso Sultano, montato subitamente a cavallo,
compiè un cammino di seicento miglia in dodici
notti, perchè di giorno si riposava. Tai furono la
segretezza e la rapidità dell'impresa, che non lasciarono
<span class="pagenum"><a id="Page_255"></a>[255]</span>
ad Antiochia il tempo di deliberare; e l'esempio
della Metropoli seguirono le città che ne dependeano
sino a Laodicea e ai confini di Aleppo<a class="tag" id="tag360" href="#note360">[360]</a>.
Da Laodicea al Bosforo di Tracia, o braccio di
S. Giorgio, le conquiste dell'Impero di Solimano
occupavano uno spazio di trenta giornate di cammino
in lunghezza, e di dieci, o quindici in larghezza
fra le rupi della Licia e il mar Nero<a class="tag" id="tag361" href="#note361">[361]</a>. L'imperizia
de' Turchi nella navigazione concedè per qualche
tempo all'Imperatore greco una sicurezza priva
di gloria; ma, poichè i prigionieri greci ebbero fabbricata
ai loro padroni una flotta di dugento navi,
entro le mura della sua capitale Alessio tremò. Ad
eccitare la compassione dei Latini, ei mandò per
tutta Europa lettere di lamentazione ove il pericolo,
la debolezza, i tesori della città di Costantino si
dipingeano<a class="tag" id="tag362" href="#note362">[362]</a>.
</p>

<p>
La più importante fra le conquiste de' Turchi Selgiucidi,
fu la presa di Gerusalemme<a class="tag" id="tag363" href="#note363">[363]</a>, la qual città
<span class="pagenum"><a id="Page_256"></a>[256]</span>
divenne bentosto il Teatro dell'Universo. Omar
concedè a quegli abitanti una capitolazione che la
libertà del loro culto e la conservazione dei loro possedimenti
ai medesimi assicurava: ma gli articoli di
un tale negoziato dovevano essere interpretati da un
padrone, col quale era pericoloso il discutere; onde
ne' quattro secoli che il regno de' Califfi durò, a frequenti
vicissitudini fu soggetto lo stato politico di
Gerusalemme<a class="tag" id="tag364" href="#note364">[364]</a>. Primieramente i Musulmani si
impadronirono di tre quarti della città; il che forse
era necessaria conseguenza dell'aumentato numero
della popolazione e de' proseliti di Maometto: venne
nondimeno assegnato un rione a parte al Patriarca,
al suo clero e al suo gregge; e il sepolcro di Gesù
Cristo, e la chiesa della Risurrezione, rimasero fra le
mani de' Cristiani, che per prezzo della protezione
lor conceduta, pagavano un testatico di due piastre
d'oro. Ma la parte più numerosa e più ragguardevole
di Cristiani, non ne' soli abitanti di Gerusalemme
<span class="pagenum"><a id="Page_257"></a>[257]</span>
si stava; la conquista degli Arabi, anzichè toglier
di mezzo i pellegrinaggi a Terra Santa, ne eccitò
maggior desiderio; e il dolore e l'indignazione
cresceano nuova forza all'entusiasmo che l'idea di
questi rischiosi viaggi inspirò. I pellegrini dell'Oriente
e dell'Occidente giugneano a torme al Santo Sepolcro,
e alle chiese circonvicine, soprattutto nel tempo
delle feste pasquali; i Greci e i Latini, i Nestoriani
e i Giacobiti, i Cofti, e gli Abissinj, gli Armeni
e i Georgiani manteneano, ciascuno per propria
parte gli oratorj, il clero, e i poveri della loro
comunione. L'armonia di tutte queste preghiere fatte
in idiomi così diversi, il concorso di tante nazioni
assembrate nel tempio comune di lor religione, avrebbero
dovuto offerire uno spettacolo di edificazione
e di pace; ma lo spirito di odio e vendetta inacerbiva
lo zelo delle Sette cristiane, che ne' luoghi medesimi,
ove il Messia, perdonando ai suoi carnefici,
avea perduta la vita, voleano dominare e perseguitare
i proprj fratelli. Il coraggio ed il numero assicurando
ai Franchi la preminenza, Carlomagno colla sua
grandezza<a class="tag" id="tag365" href="#note365">[365]</a> proteggea i pellegrini della Chiesa latina,
e i Cattolici dell'Oriente. La povertà di Cartagine,
di Alessandria e di Gerusalemme trovò ristoro
ne' soccorsi di questo pietoso Imperatore, che inoltre
edificò, o riparò molti monasteri della Palestina. Arun
al-Rascid, il maggiore fra gli Abbassidi, apprezzava
<span class="pagenum"><a id="Page_258"></a>[258]</span>
nel principe cristiano, da lui chiamato fratello, una
grandezza d'animo e una possanza eguale alla sua,
e l'amicizia loro avendo consolidata i donativi e le
frequenti ambascerie, il Califfo, serbando a sè la
vera dominazione di Terra Santa, le chiavi del Santo
Sepolcro, e forse della città di Gerusalemme, al cristiano
Imperator presentò. Declinando la monarchia
de' Carlovingi, la repubblica d'Amalfi prestò non
pochi servigi ai commercio e alla religione degli Europei
nell'Oriente; perchè le navi della medesima
portavano i pellegrini sulle coste dell'Egitto e della
Palestina: e mercè le derrate che vi sbarcava, il
favore e l'amicizia de' Califfi Fatimiti si cattivò<a class="tag" id="tag366" href="#note366">[366]</a>.
Istituitasi sul Calvario una fiera annuale, i mercatanti
Italiani fondarono il convento e lo spedale di
S. Giovanni di Gerusalemme, culla dell'Ordine monastico
e militare, che da poi diede leggi all'isola
di Rodi, indi a quella di Malta. Se i pellegrini cristiani
fossero stati paghi di venerare la tomba di un
Profeta<a class="tag" id="tag367" href="#note367">[367]</a>, i discepoli di Maometto, lungi dal querelarsi
di una simile divozione, imitata l'avrebbero:
<span class="pagenum"><a id="Page_259"></a>[259]</span>
ma spiacque oltremodo a questi rigidi <i>unitarj</i> l'indole
di un culto inteso a persuadere la nascita, la
morte e la risurrezione di un Dio; invilirono col nome
d'idoli le immagini de' Cattolici, e col sorriso dello
sdegno riguardarono<a class="tag" id="tag368" href="#note368">[368]</a> la fiamma miracolosa che, la
vigilia di Pasqua, sul Santo Sepolcro<a class="tag" id="tag369" href="#note369">[369]</a> appariva.
Da questa pia frode<a class="tag" id="tag370" href="#note370">[370]</a> inventata nel nono secolo<a class="tag" id="tag371" href="#note371">[371]</a>,
i Crociati latini si erano lasciati sedurre; e i preti
delle Comunioni greca, armena e cofta<a class="tag" id="tag372" href="#note372">[372]</a> la rinovano
ciascun anno agli occhi di una credula moltitudine
che costoro ingannano per interesse proprio,
<span class="pagenum"><a id="Page_260"></a>[260]</span>
e per quello de' loro tiranni<a class="tag" id="tag373" href="#note373">[373]</a>; perchè in tutti i
secoli l'interesse ha fatto forte il principio della tolleranza,
e le spese fatte da un sì smisurato numero
di stranieri, e il tributo che essi pagavano, accresceano
ciascun anno le rendite del principe e del
suo Emir.
</p>

<p>
<span class="sidenote">A. D. 969-1076</span>
</p>

<p>
Il cambiamento politico, onde lo scettro degli Abbassidi
passò nelle mani de' Fatimiti, più vantaggio
che nocumento a Terra Santa arrecò. Un sovrano la
cui residenza era in Egitto, potea calcolar meglio il
profitto che dal commercio co' cristiani gli derivava,
e per altra parte gli Emiri della Palestina si trovavano
men lontani dalla sede del trono, e dell'amministrazione
della giustizia; ma sventuratamente il
terzo Califfo Fatimita fu quel famoso Akem<a class="tag" id="tag374" href="#note374">[374]</a>, giovane
farnetico, empio, dispotico, che scioltosi d'ogni
timore di Dio e degli uomini, in tutta la condotta
della sua vita un bizzarro miscuglio di vizj e
di stranezze unicamente mostrò. Sprezzate le più antiche
<span class="pagenum"><a id="Page_261"></a>[261]</span>
costumanze dell'Egitto, obbligò le donne ad
un'assoluta prigionia, genere di tribolazione che le
querele d'entrambi i sessi eccitò; e tali querele avendolo
tratto in maggior furore, fece commettere
alle fiamme una parte dell'antico Cairo, gli abitanti
della quale città sostennero contro le guardie del Califfo
una lotta micidiale che per molti giorni durò.
Costui, datosi sulle prime a divedere zelante musulmano,
avea fondato e arricchito più collegi e moschee;
a spese del medesimo erano stati trascritti
in lettere d'oro mille dugento novanta esemplari del
Corano, e sterpate per suo ordine tutte le vigne dell'alto
Egitto; ma eccesso di vanità lo condusse ben
tosto nella speranza di fondare una nuova religione;
nè il credito di profeta bastandogli, volle lo riguardassero
come immagine visibile dell'Altissimo, che
dopo essere nove volte sulla terra apparito, finalmente
nella persona reale di Akem agli uomini si
dimostrava. Al nome di Akem, <i>Sovrano de' vivi
e de' morti</i>, ciascuno dovea piegar le ginocchia, e adorare
una montagna posta in vicinanza del Cairo,
e consacrata ai misterj del culto istituito da questo
fanatico. Già sedicimila persone aveano sottoscritta
la lor professione di fede, e anche oggi giorno una
popolazione libera e guerriera, i Drusi del monte Libano,
giurano nella divinità di questo insensato tiranno,
persuasi che ancora egli viva<a class="tag" id="tag375" href="#note375">[375]</a>. Nella sua
<span class="pagenum"><a id="Page_262"></a>[262]</span>
divina qualità, Akem abborriva gli Ebrei, e i Cristiani,
perchè soggetti ai Maomettani, divenutigli rivali,
atteso il nuovo culto che ei s'arrogò istituire; benchè
un avanzo di prime impressioni, o un riguardo
fors'anche di prudenza, gli parlassero a favore dell'Islamismo.
Le crudeli persecuzioni che nell'Egitto
e nella Palestina operò, fecero alcuni martiri, e molta
mano di apostati. Sprezzatore egualmente dei diritti
comuni e de' privilegi particolari delle varie
Sette, proibì agli stranieri e agli abitanti di Gerusalemme
ogni visita al sepolcro di Gesù Cristo. Il
tempio del Mondo cristiano, la chiesa della Rissurrezione,
sin dalle sue fondamenta fu demolita: il
prodigio luminoso che contemplavasi nelle feste di
Pasqua disparve; molti sforzi vennero adoperati a
colmare la cavità della rupe, in cui riguardasi, aggiustatamente
parlando, l'esistenza del Santo Sepolcro. Alla
notizia di un tanto sacrilegio, eguali furono la sorpresa
e il cordoglio delle nazioni europee: ma anzichè
armarsi per la difesa di Terra Santa, altro non
fecero che arder vivi o bandire gli Ebrei, da essi considerati
come i segreti consiglieri dell'empio Akem<a class="tag" id="tag376" href="#note376">[376]</a>.
Pure un atto d'incostanza o di pentimento del tiranno,
alleviò in qualche modo i mali di Gerusalemme;
<span class="pagenum"><a id="Page_263"></a>[263]</span>
e stava sottoscrivendo il decreto della restituzione
delle chiese, quando venne assassinato da alcuni
sgherri mandati a tal fine da una sorella del medesimo.
I Califfi successori di Akem riassunsero le antiche
massime della religione e della politica musulmana:
regnò nuovamente la tolleranza: mercè i pietosi
soccorsi spediti dall'Imperatore di Costantinopoli,
risorse di mezzo alle sue rovine il Santo Sepolcro,
e, dopo essere stati privi di tal vista per qualche
tempo, i pellegrini vi ritornarono con quel fervore
che delle privazioni suol essere conseguenza<a class="tag" id="tag377" href="#note377">[377]</a>. Il
viaggio di Palestina per mare offeriva non pochi pericoli,
nè frequenti erano per imprenderlo le occasioni:
ma la conversione della Ungheria aperse una
comunicazione sicura fra l'Alemagna e la Grecia. Il
caritatevole zelo di S. Stefano appostolo del suo regno,
soccorreva e guidava i pellegrini<a class="tag" id="tag378" href="#note378">[378]</a>, che per
trasferirsi da Belgrado ad Antiochia, attraversavano
per mezzo ad un impero cristiano un'estensione di
mille cinquecento miglia. Non mai con più forza il
fervore dei pellegrinaggi tra i Franchi erasi manifestato,
e si vedeano coperte le strade di persone di
<span class="pagenum"><a id="Page_264"></a>[264]</span>
ogni sesso e d'ogni grado che giuravano bramar solamente
tanto spazio di vita per giungere a baciar
la tomba del Redentore. E principi, e prelati abbandonavano
la cura de' lor dominj; onde il numero di
queste pie carovane divenne il pronostico degli eserciti
di Crociati che nel successivo secolo approderebbero
ai lidi di Palestina. Mancavano circa trent'anni
all'epoca della prima Crociata allorchè l'Arcivescovo
di Magonza, i Vescovi di Utrecht, di Bamberga
e di Ratisbona, abbandonarono le rive del Reno
per trasferirsi, seguìti da settemila persone, alle
sponde del Giordano. L'Imperatore gli accolse con
ogni ospitalità a Costantinopoli; ma avendo questi
pellegrini fatto imprudente sfoggio di lor ricchezze,
vennero indi assaliti dai feroci Arabi del Deserto, e
parea quasi che avessero scrupolo a valersi dell'armi
loro in propria difesa. Sostennero un assedio nel
villaggio di Capernaum, e solamente alla venale protezione
dell'Emiro Fatimita la propria liberazione
dovettero. Dopo avere visitati i luoghi santi, veleggiarono
verso l'Italia; ma di settemila che erano
partendo, duemila soltanto la patria rividero. Ingolfo,
segretario di Guglielmo il Conquistatore, a questa carovana
appartenea: e narra che di trenta cavalieri
vigorosi e armati di tutto punto, i quali seco lui aveano
abbandonata la Normandia per trasferirsi in Palestina,
nel rivalicare le Alpi, rimaneano solamente
venti miserabili pellegrini a piedi, non d'altro forniti
fuor del loro bordone e della bisaccia che portavano
sulle spalle<a class="tag" id="tag379" href="#note379">[379]</a>.
</p>

<p>
<span class="pagenum"><a id="Page_265"></a>[265]</span>
</p>

<p>
<span class="sidenote">A. D. 1076-1096</span>
</p>

<p>
Dopo la sconfitta di Romano, la tranquillità dei
Califfi Fatimiti dai Turchi venne turbata<a class="tag" id="tag380" href="#note380">[380]</a>. Atsiz
il Carizmio, uno fra i capitani  di Malek-Sà, penetrato
nella Sorìa a capo di un esercito poderoso,
coll'armi e colla fame ridusse Damasco. Hems e le
altre città della provincia avendo riconosciuto il Califfo
di Bagdad e il sultano di Persia, il vittorioso
Emiro s'innoltrò, senza incontrar resistenza, insino
alle rive del Nilo. E già il Fatimita a ripararsi nel
cuor dell'Affrica s'apparecchiava, quando i Negri
della sua guardia, e gli abitanti del Cairo, operando
una disperata sortita, dalle frontiere dell'Egitto
i Turchi scacciarono. La strage e il saccheggio contrassegnarono
la strada tenutasi da Atsiz nel ritirarsi:
per costui ordine vennero trucidati il giudice
e i notai di Gerusalemme, da lui medesimo eccitati
a venir nel suo campo; alla qual perfidia seguì appresso
l'uccisione di tremila cittadini. Egli non tardò
a veder punita la sua crudeltà, o veramente la sua
sconfitta, dal sultano Tucus, fratello di Malek-Sà, che
munito di migliori titoli, e di forze più formidabili,
sostenne i suoi diritti all'impero della Sorìa e della
Palestina. La casa di Selgiuk regnò a Gerusalemme
circa vent'anni<a class="tag" id="tag381" href="#note381">[381]</a>; poi il comando ereditario della
<span class="pagenum"><a id="Page_266"></a>[266]</span>
Santa Città, e delle sue pertenenze fu commesso all'Emiro
Ortok, Capo di una tribù di Turcomanni. I
figli di questo, scacciati indi dalla Palestina, diedero
origine a due dinastie che sulle frontiere dell'Armenia,
e della Sorìa ebbero regno<a class="tag" id="tag382" href="#note382">[382]</a>. I Cristiani dell'Oriente,
e i pellegrini della Chiesa latina, gemettero
su di una politica vicissitudine che sostituì per
essi all'amministrazione regolare, e all'antica amistà
de' Califfi, il ferreo giogo degli stranieri del Settentrione<a class="tag" id="tag383" href="#note383">[383]</a>.
La Corte e l'esercito del Sultano sotto
alcuni aspetti, le arti e i costumi della Persia offerivano;
ma la maggior parte de' Turchi, e soprattutto
le tribù pastorali, la ferocità delle popolazioni
del deserto serbavano. Da Nicea a Gerusalemme le
contrade occidentali dell'Asia, fatte eransi teatro di
guerre straniere, o intestine; nè l'indole, o lo stato
de' pastori della Palestina, che usavano un'autorità
precaria sopra una malcontenta frontiera, davano alle
medesime il tempo di aspettare i tardi vantaggi
della libertà del commercio e della tolleranza religiosa.
I pellegrini che, dopo superati innumerevoli
<span class="pagenum"><a id="Page_267"></a>[267]</span>
rischi, pur giungevano alle porte di Gerusalemme,
divenivano vittime del ladroneccio de' particolari, o
della tirannide amministrativa; talchè non di rado
ad essi accadea di soggiacere alla miseria, o alle infermità,
prima di aver avuto il conforto di salutare
il Santo Sepolcro. Fosse naturale barbarie, o zelo
di nuova religione, i Turcomanni insultavano i sacerdoti
di tutte le Sette: il patriarca venia trascinato
pe' capelli sul pavimento del tempio, e confinato indi
in un carcere; e spesse volte per costrignere il
suo gregge a redimerlo, que' selvaggi padroni turbavano
senza riguardo le cerimonie della Chiesa della
Risurrezione; le quali circostanze divulgate con patetiche
narrazioni, eccitarono milioni di Cristiani a
marciare sotto il vessillo della Croce alla liberazione
di Terra Santa, Pur tutti questi mali, accumulati,
erano di gran lunga inferiori all'atto sacrilego di
Akem, che i Cristiani della Chiesa latina con tanta
pazienza avean sopportato! Minori vessazioni infiammarono
l'indole più irascibile de' lor discendenti.
Surto era un nuovo spirito di cavalleria religiosa,
e di sommessione all'impero universale del Papa.
Una fibra delicatissima fu toccata, e la impressione
si fe' sentire nelle più interne parti d'Europa.
</p>
</div>

<div class="chapter">
<p>
<span class="pagenum"><a id="Page_268"></a>[268]</span>
</p>

<h2>
CAPITOLO LVIII.
</h2>

<div class="blockquote">
<p>
<i>Origine della prima Crociata e numero de' Crociati.
Indole de' Principi latini. Loro spedizione a Costantinopoli.
Politica dell'Imperatore greco Alessio.
Nicea, Antiochia e Gerusalemme conquistate
dai Franchi. Liberazione del Santo Sepolcro. Goffredo
di Buglione primo Re di Gerusalemme. Istituzione
del regno franco o latino.</i>
</p>
</div>

<p>
<span class="sidenote">A. D. 1095-1099</span>
</p>

<p>
Circa vent'anni dopo che i Turchi si erano impadroniti
di Gerusalemme, un Eremita per nome
Piero, nativo di Amiens in Picardia,<a class="tag" id="tag384" href="#note384">[384]</a> visitò il
Santo Sepolcro. Quanto ei vide sofferire ai Cristiani,
quanto sofferse egli stesso, destò in lui commozione
e risentimento; e mescolando le sue lagrime a quelle
del Patriarca, lo supplicò additargli se vi fosse qualche
speranza di soccorso per parte degl'Imperatori
d'Oriente. Al qual proposito il Patriarca i vizj e la
fiacchezza de' successori di Costantino gli dipingea.
«Io armerò per voi, sclamò Piero, le nazioni guerriere
di tutta Europa». (Chi avrebbe in quell'istante
creduto che tutta l'Europa sarebbe stata docile alle
<span class="pagenum"><a id="Page_269"></a>[269]</span>
voci dell'Eremita?) Attonito di una tal fidanza il
Patriarca, rimise a Piero, mentre partivasi, lettere
credenziali, ove i mali de' Cristiani si descrivevano.
Toccato appena il lido di Bari, l'Eremita senza perdere
istanti, corse a gittarsi ai piedi del romano
Pontefice. La statura piccola di Piero, e il suo portamento
ignobile anzichè no, non pareano, per vero
dire, atti a dar peso all'impresa che ei consigliava;
ma vivace era ed acuto il suo sguardo, e possedea
quella veemenza di dire, cui quasi sempre la persuasione
va unita<a class="tag" id="tag385" href="#note385">[385]</a>. Uscito di una famiglia di gentiluomini
(perchè ne giova ora del più moderno
stile valerci), avea militato da prima sotto i Conti
di Bologna marittima, feudatarj del suo vicinato, ed
eroi della prima Crociata; ma ben tosto e l'armi, e
il Mondo ebbe a schifo. E se egli è vero quanto
raccontasi che la moglie di lui, quanto nobile, altrettanto
era vecchia e difforme, non si stenta a
comprendere, come senza molta ripugnanza la abbandonasse
per ripararsi in un convento, e poco dopo
in un romitaggio. L'austera penitenza, alla quale in
questa solitudine si assoggettò, ne infiacchì il corpo,
ma l'immaginazione gli accese. Avvezzatosi a credere
quanto egli bramava, i suoi sogni, per lui rivelazioni,
gli confermavano la realtà di quanto ei credea. Piero
l'Eremita tornò da Gerusalemme più fanatico
<span class="pagenum"><a id="Page_270"></a>[270]</span>
ancora che dianzi: ma poichè, per un eccesso di follìa
venuta in rinomanza a que' giorni, attraea sopra
di sè i pubblici sguardi, Papa Urbano II, siccome
un Profeta lo accolse, ne applaudì il glorioso divisamento,
promise sostenerlo in un generale Concilio,
lo incoraggiò a divenir banditore della liberazione
di Terra Santa. Fatto forte dall'approvazione del
Pontefice, lo zelante missionario attraversò le province
dell'Italia e della Francia con tal buon successo,
che alla celerità della sua corsa, poteva soltanto
paragonarsi. Rigidissimo nell'austerità de' suoi
digiuni, assorto in lunghe e frequenti preghiere,
distribuiva d'una mano le elemosine che riceveva
coll'altra. Colla testa calva scoperta, e co' piedi
ignudi, avvolto in ruvida veste il magro suo corpo,
tenea fra le mani un pesante crocifisso, che non si
stancava di offrire agli sguardi de' passeggieri: le
turbe affollatesi ad ascoltarlo, rispettavano persino
il giumento cavalcato dall'Eremita, riguardando in
questo animale il servo dell'uom di Dio. Non cessava
Piero dall'aringare le ciurme nelle chiese, nei
trivj, e nelle strade maestre, mostrandosi con egual
successo ne' palagi de' Grandi, e nelle capanne. La
veemenza della sua voce traeva a suo grado gli animi
della plebe, e tutti in quel momento plebe divennero.
Piero all'armi e a penitenza fervorosamente
eccitavali: e allorchè dipignea i patimenti degli
abitanti e de' pellegrini della Palestina, la compassione
impadronivasi di tutti i cuori, trasformandosi
poscia in ira, quand'egli intimava ai guerrieri del
secolo il dovere di difendere i fratelli, e di liberare
il lor Salvatore. Compensando tutto ciò che, quanto
ad arte o ad eloquenza, mancavagli, con sospiri, lagrime
<span class="pagenum"><a id="Page_271"></a>[271]</span>
e slanci di santo entusiasmo, ei suppliva parimente
alla debolezza de' suoi argomenti con enfatiche
e frequenti appellazioni a Cristo, alla Vergine
madre di Cristo, ai Santi e a tutti gli Angeli del
Paradiso, co' quali erasi trovato in famigliari colloqui.
I più famosi oratori della Grecia, avrebbero
potuto invidiargli i buoni successi della sua eloquenza:
onde non è maraviglia, se il rozzo entusiasmo
che lo animava, passò rapidamente in altrui, e
se gl'impazienti voti della Cristianità, non anelavano
più altra cosa se non se il Concilio, e i decreti che il
sommo Pontefice stava per promulgarvi.
</p>

<p>
Armar l'Europa contro l'Asia, era disegno già
meditato dall'ardimentoso Pontefice Gregorio VII, e
le lettere di lui attestano tuttavia l'ardore dello zelo
e dell'ambizione che lo agitavano; che anzi pervenuto
era ad arrolare sotto i vessilli di S. Pietro<a class="tag" id="tag386" href="#note386">[386]</a>,
all'una e all'altra falda dell'Alpi, cinquantamila Cattolici,
ardente egli stesso della brama di farsi lor
condottiero, contra gli empj settarj di Maometto,
segreto che il successore di Gregorio svelò. Ma la
gloria, o il rimprovero di mandare a termine la
santa impresa erano serbati ad Urbano II<a class="tag" id="tag387" href="#note387">[387]</a>, il più
fedele fra i discepoli di Gregorio; benchè però la
Crociata il nuovo Pontefice non comandasse in persona.
<span class="pagenum"><a id="Page_272"></a>[272]</span>
Urbano alla conquista dell'Oriente accigneasi,
intanto che Giberto di Ravenna impadronitosi della
maggior porzione di Roma, cui già stava fortificando,
il titolo di Papa, e gli onori del pontificato
gli contendea. E a far più arduo lo stato di Urbano,
ei doveva riunire le Potenze occidentali in
un tempo che i Principi, dalla Chiesa, i popoli, dai
lor Principi erano disgiunti, a motivo delle scomuniche
che i predecessori di lui, ed egli medesimo,
contra il Re di Francia e l'Imperatore aveano fulminate.
Il primo di questi, Filippo I, sopportava
pazientemente anatemi, che collo scandalo di sua
condotta, e con adultere nozze si procacciò. Enrico
IV di Alemagna, fermo stavasi nel sostenere il
diritto delle investiture, la prerogativa di confermare
col pastorale e coll'anello le elezioni de' Vescovi.
Intanto nell'Italia, la fazione imperiale opprimea
l'armi de' Normanni e della Contessa Matilde; lunga
lotta, allora invelenita dalla ribellione di Corrado,
figlio di Enrico, e dalla ignominia della moglie di
questo Principe<a class="tag" id="tag388" href="#note388">[388]</a>, la quale ne' Concilj di Costanza,
e di Piacenza, rivelò le numerose prostituzioni, cui
l'avea commessa uno sposo, poco sollecito dell'onor
della moglie, come del proprio<a class="tag" id="tag389" href="#note389">[389]</a>. Ma l'opinione
<span class="pagenum"><a id="Page_273"></a>[273]</span>
generale tanto ad Urbano dimostravasi favorevole, e
tanto si era la prevalenza di questo Pontefice, che
il Concilio da lui assembrato in Piacenza, si vide
composto di dugento Vescovi Italiani, Francesi, Borgognoni,
Svevi, Bavaresi<a class="tag" id="tag390" href="#note390">[390]</a>. Quattromila ecclesiastici
e trentamila laici, si trasferirono a questa importante
assemblea: nè essendovi cattedrale tanto ampia che
capir la potesse, le adunanze, durate sette giorni,
in uno spianato vicino a Piacenza si tennero. Ivi gli
Ambasciatori di Alessio Comneno, Imperator greco,
mostraronsi, narrando le sciagure del loro Sovrano,
<span class="pagenum"><a id="Page_274"></a>[274]</span>
e i pericoli imminenti a Costantinopoli, non più
disgiunta che per un angusto braccio di mare dai
Turchi, nemici implacabili di tutto quanto portava
il nome cristiano. Destramente adulando colla loro
supplica la vanità de' Principi latini, mostravano ad
essi, come la prudenza e la Religione del pari, li
consigliassero a respingere i Barbari sui confini dell'Asia,
innanzi che costoro penetrassero nel cuor
dell'Europa. Al racconto della trista e perigliosa
condizione de' Cristiani dell'Oriente, tutta l'assemblea
pianse a cald'occhi: i più zelanti della medesima
si protestarono pronti a porsi in cammino,
onde gli inviati d'Alessio portaron seco in partendo,
la sicurezza di un sollecito e poderoso soccorso. Il
disegno di liberare Costantinopoli non era che una
parte di altro disegno più vasto, per la liberazione
di Gerusalemme concetto; ma l'accorto Urbano protrasse
le finali deliberazioni ad un secondo Sinodo
di cui propose l'adunata in una città della Francia,
durante l'autunno del medesimo anno: breve dilazione
intesa ad accrescere il pubblico entusiasmo,
oltrechè il Pontefice fondava le sue più salde speranze,
sopra una nazione di guerrieri<a class="tag" id="tag391" href="#note391">[391]</a>, superba
della preminenza del proprio nome, ed ambiziosa
<span class="pagenum"><a id="Page_275"></a>[275]</span>
d'imitare il suo eroe Carlomagno<a class="tag" id="tag392" href="#note392">[392]</a>, al quale
il romanzo popolare di Turpino<a class="tag" id="tag393" href="#note393">[393]</a> attribuite avea
le conquiste di Gerusalemme e di Terra Santa. Forse
anche riguardi di patrio affetto, o fors'anche di vanità
ebbero parte in questo avviso di Urbano. Anticamente
monaco di Cluny, nato a Castiglione
in riva alla Marna, città della Sciampagna, primo
de' Francesi che avesse occupato il trono pontificale,
orgoglioso del lustro con ciò arrecato alla propria
famiglia e alla patria, ei sentiva forse con ardore il
diletto che da pochi diletti vien superato; quello di
ricomparire in tutto lo splendore di altissima dignità,
su quel teatro, ove nella oscurità e fra ignorate
fatiche, la giovinezza è stata trascorsa.
</p>

<p>
<span class="sidenote">A. D. 1095</span>
</p>

<p>
Taluno potrebbe sulle prime stupire alla vista di
un Pontefice Romano che si avvisò di erigere nel
cuor medesimo della Francia un tribunale, d'onde
lanciare i suoi anatemi contra il Sovrano di quella
contrada: ma la maraviglia sparisce affatto agli occhi
di chi si faccia una giusta idea di un Re di Francia
<span class="pagenum"><a id="Page_276"></a>[276]</span>
dell'undicesimo secolo<a class="tag" id="tag394" href="#note394">[394]</a>. Filippo I, pronipote
di Ugo Capeto, e fondatore della famiglia regnante,
che in mezzo allo scadimento della posterità di Carlomagno,
avea instituiti in reame i suoi dominj ereditarj
di Parigi e di Orleans, ben possedea in proprietà
la giurisdizione e la rendita di questo picciolo
Stato; ma quanto al rimanente della Francia, nè Ugo,
nè i primi suoi discendenti, altra cosa erano che
gli alti feudatarj di circa sessanta Ducati, o contee
ereditarie o independenti<a class="tag" id="tag395" href="#note395">[395]</a>, i Capi de' quali paesi,
sdegnando le legali assemblee, poco obbedivano, così
alle leggi come al Monarca; e il sol modo che questi
avesse tal volta per vendicarsi della loro tracotanza,
nella indocilità de' Nobili di minor conto era posta.
A Clermont dunque, e in tutta la signoria del conte
di Alvernia<a class="tag" id="tag396" href="#note396">[396]</a>, il Papa potea disfidare impunemente
la collera di Filippo, onde il Concilio adunatovi da
Urbano, nè in numero, nè in ragguardevolezza, a quello
di Piacenza cedè<a class="tag" id="tag397" href="#note397">[397]</a>. Oltre alla sua Corte, e al collegio
<span class="pagenum"><a id="Page_277"></a>[277]</span>
de' Cardinali Romani, il Pontefice vedeasi ivi fiancheggiato
da tredici arcivescovi, da dugentoventicinque
vescovi, e da quattrocento prelati di mitra insigniti.
Le persone più rinomate per santità e dottrina in quel
secolo vennero a rischiarare co' lumi della loro scienza,
e a soccorrere co' proprj consigli, i Padri della Chiesa:
intanto che immenso stuolo di possenti signori e di
valorosi cavalieri accorrea da tutti i vicini reami al
Concilio, e ne aspettava con impazienza i decreti<a class="tag" id="tag398" href="#note398">[398]</a>.
Tanto era il fervore inspirato da zelo e curiosità ad
un tempo, che migliaia di stranieri, non trovando più
alloggio nella città, accampavano nella pianura, senza
badare che già innoltrato era il novembre. Otto giorni
di questa adunata partorirono per vero dire alcuni
canoni edificanti, o giovevoli alla riforma de' costumi.
Portate severissime censure contra la licenza delle
guerre fra particolari, venne confermata la tregua di
Dio,<a class="tag" id="tag399" href="#note399">[399]</a> ossia la sospensione di ogni ostilità per quattro
giorni della settimana. La Chiesa si chiarì proteggitrice
de' sacerdoti e del sesso femminile da essa
presi sotto la sua salvaguardia; la qual tutela, durante
tre anni fu estesa ai coltivatori e ai mercatanti,
impotenti vittime della vessazion militare: ma
<span class="pagenum"><a id="Page_278"></a>[278]</span>
comunque una legge sia rispettabile, l'autorità dalla
quale deriva non perviene in un subito a cambiare
l'indole di una generazione; e sappiamo men grado
ad Urbano degli sforzi da esso fatti per sedare i litigi
de' privati, allorchè allo scopo di queste sue provvisioni
consideriamo. Ei non pensava che ad agevolare
a sè stesso le vie di dilatare l'incendio della
guerra dalle rive dall'Atlantico, alle sponde dell'Eufrate.
Dopo la convocazione del sinodo di Piacenza,
la fama di un sì grande disegno sparsa erasi appo i
diversi popoli. Gli ecclesiastici che da un paese e dall'altro
tornavano, aveano già predicato in tutte le
diocesi il merito e la gloria alla liberazione di Terra
Santa congiunti: pel quale motivo, il Pontefice dall'alto
della cattedra che nel mercato di Clermont gli
era stata innalzata, non durò molta fatica a persuadere
uditori, così ben preparati, e propensi avidamente
a credere ad ogni suo detto. Chiari ne sembravano
gli argomenti, veementi erano le sue esortazioni,
e il buon successo non poteva mancare. Migliaia
di voci, che in una sola si confondevano, interruppero
l'oratore esclamando strepitosamente nel rozzo
linguaggio di que' tempi: <i>Deus lo volt, Deus lo volt.</i><a class="tag" id="tag400" href="#note400">[400]</a>
<span class="pagenum"><a id="Page_279"></a>[279]</span>
«Dio vuole così certamente; il pietoso Pontefice replicò.
Che questo accento memorabile Deus vult, dettato
senza dubbio dallo Spirito Santo, sia d'ora in poi
il vostro grido eccitatore della battaglia; esso animerà
lo zelo e il coraggio de' difensori di Gesù Cristo. La sua
Croce è il simbolo della vostra salute. Portatene una
rossa di color di sangue sul vostro petto, o sulle vostre
spalle, e sia dessa il segno esteriore della irrevocabile
obbligazione che avete assunta». Giubilando
ognuno obbedì, e molta mano di ecclesiastici e di
laici attaccarono sulle lor vesti il segnal de' Crociati<a class="tag" id="tag401" href="#note401">[401]</a>,
supplicando Urbano a farsi lor condottiero. Il prudente
successor di Gregorio ricusò quest'onore pericoloso,
adducendo a scusa del suo rifiuto lo scisma
della Chiesa e i doveri del Pontificato. Arringati poscia
que' fedeli, il cui zelo di partecipare alla santa
impresa venia ritardato o dal sesso, o dalla lor professione,
o dagli anni, o dalle infermità, raccomandò loro
secondassero colle preghiere e colle elemosine il coraggio
di coloro che aveano la bella sorte di potere
militare in persona, conferì il titolo e la podestà di
Legato appostolico ad Ademaro; vescovo di Puy, nel
Velay, primo a ricever la Croce dalle mani del sommo
Pontefice. Raimondo, conte di Tolosa, il più fervente
fra i condottieri laici, assente trovavasi dal Concilio;
<span class="pagenum"><a id="Page_280"></a>[280]</span>
ma gli ambasciatori di lui ne fecero la scusa, e pel
loro padrone obbligaronsi. Tutti i ridotti campioni
si confessarono, e ricevettero l'assoluzione, unitamente
ad una esortazione, divenuta superflua, di sollecitare
i loro compatrioti ed amici a seguirli. La partenza
per Terra Santa venne deliberata pel giorno solenne
dell'Assunzione, ossia quindicesimo di agosto del successivo
anno<a class="tag" id="tag402" href="#note402">[402]</a>.
</p>

<p>
Gli atti violenti sono tanto famigliari agli uomini,
che connaturali ai medesimi potrebbero quasi supporsi.
Il più lieve pretesto, il più incerto fra i diritti
ne sembrano bastanti motivi per armare una nazione
<span class="pagenum"><a id="Page_281"></a>[281]</span>
contro d'un'altra. Ma il nome e l'indole d'una
guerra santa vogliono un esame più rigoroso, nè dobbiamo
credere sì alla presta che i servi di un Principe
di pace abbiano sguainata la spada di distruzione
senza motivi rispettabili, senza le apparenze di
un diritto legittimo e di una indispensabile necessità.
Alle tarde lezioni dell'esperienza per lo più è
riserbato l'illuminare gli uomini sulla politica o buona,
o cattiva di una qualunque impresa dai medesimi sostenuta;
ma prima che a questa si accingano, gli è
d'uopo almeno che la coscienza loro il motivo e lo
scopo ne approvi. Nel secolo delle Crociate, i Cristiani
dell'Oriente e dell'Occidente, erano con vero
convincimento persuasi della giustizia e del merito
della loro spedizione; e comunque gli argomenti che
eglino adoperavano, si trovino il più delle volte annebbiati
da un continuo abuso della Scrittura, e delle
figure rettoriche; trapela però che particolarmente
fondavansi sul diritto naturale e sacro di difendere la
propria religione, sui titoli speciali che essi reputavano
avere al possedimento di Terra Santa, sull'empietà
de' loro nemici o Maomettani, o Pagani che
fossero<a class="tag" id="tag403" href="#note403">[403]</a>.
</p>

<p>
I. Il diritto di una giusta difesa comprende, non
v'ha dubbio, anche quella de' nostri collegati o spirituali,
o civili; e si appoggia sull'esistenza reale del
<span class="pagenum"><a id="Page_282"></a>[282]</span>
pericolo, più o meno incalzante a proporzione dell'odio
e del poter de' nemici. È stata imputata a dogma
maomettano una massima perniciosa, il dovere cioè
di estirpare tutte le altre religioni coll'armi: accusa
portata contro essa dall'odio, o dalla ignoranza, e
confutata abbondantemente dal Corano, dalla storia
de' conquistatori Musulmani, dalla tolleranza pubblica
e legale al culto de' Cristiani conceduta dall'Islamismo.
Non può per altro negarsi che i Musulmani,
sotto un ferreo giogo, assoggettano le chiese
dell'Oriente; che così in pace come in guerra si attribuiscono,
come per diritto divino e incontestabile,
l'Impero dell'Universo: che le conseguenze necessarie
della loro condotta minacciano ad ogni istante le
nazioni, da essi nomate infedeli, di perdere la loro
religione, o la loro libertà, doppia perdita, che appunto
nell'undicesimo secolo, le vittorie de' Turchi
faceano a ragione temere. Essi aveano sottomessi in
men di trent'anni tutti i reami dell'Asia fino a Gerusalemme
e all'Ellesponto, e l'Impero greco già
inclinar sembrava alla sua totale rovina. Oltre ad un
sentimento naturale d'affetto pe' loro fratelli, i Latini
avevano un interesse proprio nel difendere Costantinopoli,
il baluardo il più saldo dell'Occidente;
nè può contrastarsi che il privilegio della difesa, tanto
al prevenire quanto al respingere una invasione, legittimamente
si estende. Però al buon successo di
tale impresa così numerosi soccorsi non si voleano,
nè la ragione umana potrà approvare giammai le spaventose
migrazioni che, spopolando l'Europa, apersero
inutilmente alle genti migrate una tomba nell'Asia.
</p>

<p>
II. L'acquisto della Palestina non avrebbe, in verun
caso, contribuito alla possanza, o alla maggior sicurezza
<span class="pagenum"><a id="Page_283"></a>[283]</span>
de' Latini; onde il fanatismo soltanto ha potuto
accignersi a difendere questa impresa contra un
picciolo paese tanto rimoto. Ma i Cristiani armavano
i loro diritti sopra una terra, promessa ad essi in virtù
d'un patto inalienabile, suggellato col Sangue di Gesù
Cristo. Il lor dovere gli obbligava, dicevano, a scacciare
dalla santa eredità che lor pertenea, una banda di ingiusti
possessori che, profanando il sepolcro dell'Uomo
Dio, la devozione de' Pellegrini insultavano. — Come
rispondere ad essi che la preminenza di Gerusalemme,
e la santità della Palestina, colla legge di Mosè erano
sparite? che il Dio de' Cristiani non è una divinità
locale: che il possedimento di Betlemme o del Calvario,
l'acquisto della tomba, o della culla del Redentore
non renderanno mai scusabile agli occhi di
lui l'infrazione de' precetti morali dell'Evangelio?
Questi argomenti perderanno sempre ogni forza contra
le pesanti armi della superstizione, nè è cosa sì
agevole che anime timorate, spontaneamente i loro creduti
diritti sulla Terra Sacra de' misteri e de' prodigi
abbandonino.
</p>

<p>
III. Ma le guerre <i>sante</i> che hanno insanguinati
tutti i climi del globo, dall'Egitto alla Livonia, dal
Perù all'Indostan, ebbero d'uopo di cercare la loro
legittimità, in massime più generali e più pieghevoli
a cotal uopo. Si è soventi volte, e per più riprese,
supposto e affermato che la differenza delle dottrine
religiose, basta a giustificare qualsivoglia ostilità; che
i campioni della Croce possono soggiogar santamente,
od anche piamente immolare, tutti gl'increduli ostinati,
e che la Grazia è l'unica origine, del potere
sulla terra, della felicità nel regno de' Cieli. Più di
quattro secoli innanzi la prima Crociata, i Barbari
<span class="pagenum"><a id="Page_284"></a>[284]</span>
dell'Arabia e della Germania, quasi nello stesso
tempo, e nel modo medesimo, avevano invase le province
orientali e occidentali dell'Impero romano.
Il tempo, i negoziati, la conversione de' Franchi al
cristianesimo, le conquiste di questi aveano autenticate;
ma i principi maomettani comparivano tuttavia,
così agli occhi de' sudditi, come a quelli de' vicini,
quai tirannici usurpatori, nè scorgeasi alcuna
ingiustizia nel privarli, o per via di guerre, o per via
di sommosse, di un illegittimo possedimento<a class="tag" id="tag404" href="#note404">[404]</a>.
</p>

<p>
Col corrompersi de' costumi de' Cristiani, più severo
divenne il loro codice di penitenza<a class="tag" id="tag405" href="#note405">[405]</a>, e la
moltitudine de' peccati, partorì la moltiplicità dei
rimedj. Ne' tempi della Chiesa primitiva, i peccatori,
con una pubblica e volontaria confessione, all'espiazione
delle colpe si apparecchiavano. Nel medio evo,
i vescovi e i preti, facendosi eglino stessi ad interrogare
il colpevole, lo costrigneano a rendere un
severo conto de' suoi pensieri, delle sue parole e
delle sue azioni, prescrivendogli indi, sotto quai patti
dovea meritarsi la divina misericordia: ma poichè
la tirannide e l'indulgenza, aveano un campo per
<span class="pagenum"><a id="Page_285"></a>[285]</span>
abusare a vicenda di questo arbitrario potere, venne
composta una regola di disciplina, che d'istruzione
e di guida ai giudici spirituali servisse. Primi inventori
di siffatta legislazione furono i Greci; la Chiesa
latina, i lor precetti penitenziali<a class="tag" id="tag406" href="#note406">[406]</a> tradusse, o imitò:
e ne' giorni di Carlomagno, il clero di ciascuna
diocesi aveva un codice, che veniva prudentemente
nascosto agli occhi del volgo. In sì dilicata valutazione
delle offese e de' gastighi, l'acume e l'esperienza
de' frati, tutti i casi, e tutte le distinzioni
andavano prevedendo. Trovavansi nella lor lista peccati
che parea non avesse potuto sospettare la stessa
malizia, altri cui la ragione non sapea prestar fede.
Le colpe più comuni di fornicazione, di adulterio,
di spergiuro e di sacrilegio, di rapina e omicidio,
venivano espiate con una penitenza, che, giusta le
circostanze, dai quaranta giorni ai sette anni si prolungava.
Durante questo corso di salutari mortificazioni,
una pratica metodica di preghiere e digiuni
ridonava la salute all'anima del peccatore, e l'assoluzione
delle sue colpe ottenevagli. Il disordine delle
sue vesti ne annunziava i rimorsi e la contrizione;
astener doveasi da ogni affare, e sociale diletto.
Ma il rigoroso adempimento di tali prescrizioni,
avrebbe di leggieri convertiti in deserti i palagi, i
campi e le intere città; i Barbari dell'Occidente
non mancavano, per dir vero, di fiducia e di docilità
al sacerdozio; ma la natura umana contra le massime
<span class="pagenum"><a id="Page_286"></a>[286]</span>
si ribellava, e spesse volte le magistrature indarno
adopravansi a far forte l'ecclesiastica giurisdizione;
oltrechè, diveniva cosa impossibile l'eseguire
esattamente una gran parte di penitenze. Il
peccato di adulterio, per un giornaliero reiterarsi
delle fralezze degli uomini, moltiplicavasi, e quello
dell'omicidio talvolta comprendea la strage di una
intera popolazione; ogni atto peccaminoso producea
un conto a parte; onde in quella età di anarchia<a class="tag" id="tag407" href="#note407">[407]</a>
e di corruzione, non era difficile che un peccatore,
anche fra i meno colpevoli, contraesse in penitenze
un debito di trecent'anni. A questa sua impotenza
di pagamento suppliva una commutazione, o indulgenza:
ventisei solidi<a class="tag" id="tag408" href="#note408">[408]</a> d'argento, quattro lire sterline
all'incirca, pagavano la penitenza di un anno
per l'uomo ricco, tre solidi, o nove scellini, all'indigente
egual servigio prestavano. Cotali elemosine vennero
<span class="pagenum"><a id="Page_287"></a>[287]</span>
bentosto adoperate agli usi della Chiesa, che
nella remission de' peccati una sorgente inesausta
di ricchezze e di potenza rinvenne<a class="tag" id="tag409" href="#note409">[409]</a>. Un debito di
tre secoli (mille dugento lire sterline all'incirca)
potea arrecar sommo danno ad uno splendidissimo
patrimonio: la mancanza d'oro e d'argento fu ammendata
colla alienazione delle terre; e Pipino, e
Carlomagno, formalmente protestarono che le immense
loro donazioni aveano per iscopo la guarigione
delle proprie anime. Ella è massima delle leggi
civili, che chiunque non può pagare con danaro,
sconti col proprio corpo, onde i Monaci ammisero
la pratica della flagellazione, doloroso ma economico
supplimento<a class="tag" id="tag410" href="#note410">[410]</a>. Dopo una stima arbitraria, un anno
di penitenza fu valutato tremila colpi di disciplina<a class="tag" id="tag411" href="#note411">[411]</a>,
e tali erano la robustezza e la pazienza del famoso
eremita S. Domenico l'Incuoiato<a class="tag" id="tag412" href="#note412">[412]</a>, che in sei
<span class="pagenum"><a id="Page_288"></a>[288]</span>
giorni con una flagellazione di trecentomila battiture,
il debito di un secolo intero pagava. Un grande
numero di penitenti d'entrambi i sessi, cotesto
esempio imitò. E poichè era permesso il trasportare
in un altro il merito della sopportata flagellazione,
un campion vigoroso potea sulle proprie spalle espiare
i peccati di tutti i suoi benefattori<a class="tag" id="tag413" href="#note413">[413]</a>. Sì fatti compensi
pecuniarj e personali introdussero, nell'undicesimo
secolo, un genere di più onorevole soddisfazione.
I predecessori di Urbano II, aveano concedute
indulgenze a coloro che, contro i Saracini dell'Affrica
e della Spagna, brandivano l'armi; estendendo
l'esempio ricevuto da essi, questo Pontefice, nel Concilio
di Clermont, compartì indulgenza plenaria a
tutti quelli che sotto i vessilli della Croce si arrolerebbero:
la quale indulgenza era posta nell'assoluzione
di tutti i loro peccati, e nella remission generale
di tutto il debito che in penitenze canoniche
ai medesimi rimaneva<a class="tag" id="tag414" href="#note414">[414]</a>. La fredda filosofia del
<span class="pagenum"><a id="Page_289"></a>[289]</span>
nostro secolo, durerà forse fatica a comprendere la
viva impressione, che sopra anime colpevoli e fanatiche
questa promessa operò. Alla voce del lor Pastore,
i masnadieri, gli omicidi, gli incendiarj a migliaia
accorrevano, impazienti di riscattare le proprie
anime, col trasportare in mezzo agl'Infedeli il furore
onde si erano fatti esecrabili nella lor patria. I peccatori
di ogni grado e di ogni specie, questo nuovo
metodo di espiazione avidamente abbracciarono. Niuno
credeasi a bastanza puro, niuno esente da colpa
e dal dovere di far penitenza; e quelli ancora che
aveano minor motivo di paventare la giustizia di
Dio e della Chiesa, si confortavano nell'idea di
acquistare tanto maggiori diritti ad una ricompensa
del lor pietoso coraggio, così in questo Mondo, come
nell'altro. Il Clero latino non esitò a promettere la
corona del martirio<a class="tag" id="tag415" href="#note415">[415]</a> a chiunque fosse in così
santa spedizione soggiaciuto; e chi alla conquista
di Terra Santa sopravvivea, poteva aspettarsi con
sicurezza un premio, che cogli anni della vita sua
accumulavasi in Cielo. Di fatto, tutti questi Crociati
offerivano il proprio sangue al figlio di Dio, che
immolato erasi per la lor redenzione; prendeano la
Croce; entravano con fiducia nella via del Signore;
la Providenza di lui dovea vegliare sovr'essi, e forse
anche la sua onnipotenza, con modi visibili e miracolosi,
toglier di mezzo gli ostacoli che  l'impresa
<span class="pagenum"><a id="Page_290"></a>[290]</span>
loro impacciassero. La nube e la colonna di Jehova
non erano marciate dinanzi agli Israeliti guidandoli
fin nella Terra Promessa? a miglior diritto i Cristiani
non poteano sperare che i fiumi si aprirebbero per
dare ad essi passaggio, che le mura delle più forti
città cadrebbero al suono delle loro trombe, che il
sole arresterebbe il suo corso, per lasciare a questi
campioni il tempo necessario a distruggere gli
Infedeli?
</p>

<p>
Fra i condottieri e i soldati che al Santo Sepolcro
affrettavansi, oserei assicurare non essersene trovato
un solo che lo spirito di entusiasmo, la fiducia nel
merito dell'impresa, la speranza del guiderdone e
del patrocinio celeste, non animassero. Ma mi persuado
parimente che, per la maggior parte di essi,
tali motivi non fossero i soli; e che per alcuni anzi,
non formassero il principal fomite di tanto fervore.
La preponderanza, o l'abuso, della religione, difficilmente
arrestano il torrente de' costumi dei popoli,
bensì quando voglion affrettarne il corso, l'impulso
loro non trova più resistenza. I Papi e i Sinodi
indarno tuonavano contro le guerre de' privati, i
sanguinosi tornei, gli amori licenziosi, i duelli giudiziarj.
Più agevolmente riuscivano ad eccitare disputazioni
metafisiche fra i Greci, a trar ne' chiostri
le vittime del dispotismo e dell'anarchia, a santificare
la pazienza de' vili e degli schiavi, o in appresso,
a farsi merito dell'umanità e della benevolenza
che fra i moderni Cristiani ravvisansi. Gli
esercizj della persona, e la guerra, erano le passioni
favorite de' Franchi e de' Latini; veniva lor comandato
di abbandonarsi alle medesime per ispirito di
<span class="pagenum"><a id="Page_291"></a>[291]</span>
penitenza, di trasportarsi in lontani paesi, e sguainare
le loro spade contra le nazioni dell'Oriente; il
buon successo, o solamente l'aver cercato di meritarlo,
bastavano a fare immortali i nomi degli eroi
della Croce; anche una pietà la più pura da una sì
luminosa prospettiva di gloria militare allettata esser
poteva. Nelle picciole lor guerre europee, questi campioni
versavano il sangue de' loro amici, o compatriotti,
per l'acquisto forse unicamente di un villaggio,
o di un castello: quale esser doveva la loro
esultanza nel correre ad affrontare stranieri nemici,
vittime al ferro lor consacrate! già colla loro immaginazione
afferravano le corone ricche dell'Asia; e i
trofei riportati dai Normanni nella Puglia, e nella
Sicilia, parean mallevadori d'un trono al più oscuro
fra i venturieri. Le contrade abitate dai Cristiani in
quel secolo di barbarie, e per clima, e per coltivazione
al suolo de' Maomettani cedevano: oltrechè, i
vantaggi, di cui natura ed arte largheggiavano all'Asia,
erano stati fuor di misura esagerati dallo zelo,
o dall'entusiasmo de' pellegrini, e dalle idee che
avea concepita l'Europa in veggendo i frutti di un
commercio ancor nell'infanzia; il volgo di tutte le
classi bevea con avidità i racconti delle maraviglie,
che presentava una contrada innaffiata da fonti di
mele, e da ruscelli di latte, abbondante di miniere
d'oro e di diamanti, coperta di palagi di marmo e
di diaspro, adombrata da boschetti olezzanti di cinnamomo
e d'incenso. Ciascun Capo di guerrieri si
ripromettea dalla sua spada un ricco ed onorevole
possedimento, cui assegnava per solo confine l'ampiezza
de' proprj desiderj in questo paradiso
<span class="pagenum"><a id="Page_292"></a>[292]</span>
terrestre<a class="tag" id="tag416" href="#note416">[416]</a>. I vassalli, i soldati poneano la propria fortuna
nelle mani di Dio e del loro Signore. Le spoglie
di un Emiro turco, bastar doveano ad arricchire
l'infimo tra i fantaccini: la squisitezza de' vini della
Grecia, l'avvenenza delle donne di quel paese, nella
immaginazione di que' campioni della Croce, destavano
commozioni più conformi alla natura umana,
che alla lor professione<a class="tag" id="tag417" href="#note417">[417]</a>. Nel medesimo tempo,
l'amore della libertà accendea gli animi di tutti
coloro che della tirannide feudale ed ecclesiastica
erano vittime. Col divenire Crociati, i borghigiani, e
i contadini, soggetti alla servitù della gleba, sottrar
si poteano al giogo di un superbo padrone, e trapiantarsi
colle loro famiglie in una terra di libertà.
Il frate vedeva un modo di sciogliersi dalla rigida
disciplina del suo convento; il debitore di sospendere
gl'interessi dell'usura e le persecuzioni de' creditori;
gli assassini, e i malfattori d'ogni genere,
di sfuggire la punizione de' loro delitti, e di disfidare
impunemente le leggi<a class="tag" id="tag418" href="#note418">[418]</a>.
</p>

<p>
Potenti e numerosi erano questi motivi; ma dopo
<span class="pagenum"><a id="Page_293"></a>[293]</span>
avere calcolata la forza de' medesimi sopra ciascun
individuo particolare, gli è d'uopo aggiugnere ancora
la autorità indefinita, e sempre crescente, dell'esempio,
e di ciò che chiamasi moda. I primi proseliti,
divenuti i più zelanti e i più utili missionarj della
Croce, predicavano ai loro amici e compatriotti, l'obbligazione,
il merito, la ricompensa della santa impresa,
e gli uditori, anche a ciò meno propensi, trovavansi,
a mano, a mano, trascinati dal turbine della
autorità o della persuasione. Quella gioventù guerriera
al menomo rimproccio, o sospetto di viltà di
cui si credesse scopo, infiammavasi; tale occasione di
poter visitare protetti da un formidabile esercito, il
Santo Sepolcro, seducea vecchi ed infermi, donne e fanciulli,
che il fervore non le forze lor consultavano: e
se taluno eravi che, il dì innanzi, avesse accusati di
poco senno i compagni, il dì appresso della follia loro
ardentemente partecipava. Quella medesima ignoranza
che i vantaggi dell'impresa ingrandiva, ne facea parer
minori i pericoli. Per la conquista de' Turchi, essendo
stati una serie d'anni interrotti i pellegrinaggi,
gli stessi condottieri non aveano che nozioni imperfette
su la lunghezza del cammino e lo stato di
forze degl'inimici. Tale era anzi la stupidezza degli
uomini del volgo, che alla prima città, alla prima rocca
oltre i limiti conosciuti, in cui si scontravano, stavan
per chiedere se quella fosse Gerusalemme, la
meta del loro viaggio e lo scopo delle intraprese fatiche.
Ciò nulla ostante i più prudenti fra i Crociati,
non a bastanza sicuri di essere nudriti lungo la via
da una pioggia di quaglie o di manna celeste<a class="tag" id="tag419" href="#note419">[419]</a>,
<span class="pagenum"><a id="Page_294"></a>[294]</span>
pensarono a provvedersi di que' preziosi metalli che,
per consenso d'ogni paese, sono il simbolo degli agi
di nostra vita. Laonde per aver di che sostenere, giusta
il loro grado, le spese del viaggio, i Principi diedero
in pegno i proprj allodj, ed anche le loro province,
i Nobili vendettero terre e castella, i contadini
il bestiame e gli strumenti d'agricoltura. Il numero
e la fretta de' venditori, inviliva il prezzo delle
proprietà, intanto che i bisogni e l'ampiezza dei
compratori faceano salire ad esorbitante valore l'armi
e i cavalli. In questo mezzo, quelli che rimasero alle
case loro, e possedeano qualche danaro e l'accorgimento
necessario a farlo fruttare, nell'epidemia generale
arricchirono<a class="tag" id="tag420" href="#note420">[420]</a>. I Sovrani acquistarono a buon
patto i dominj de' lor vassalli, e i compratori ecclesiastici,
mettendo a conto di pagamento la promessa
di lor preghiere, minor danaro sborsavano<a class="tag" id="tag421" href="#note421">[421]</a>. Alcuni
zelanti Crociati, valendosi di un ferro caldo, o di un
liquor corrosivo che ne rendesse l'impronta indelebile,
stampavano sul proprio corpo la Croce che gli
altri di portar sull'abito si contentavano; e fuvvi uno
scaltro frate, il quale, dando a credere che un miracolo
divino gli avesse impresso il santo marchio
sul petto, la venerazione dei popoli e i più ricchi
<span class="pagenum"><a id="Page_295"></a>[295]</span>
benefizj della Palestina con questa frode si procacciò<a class="tag" id="tag422" href="#note422">[422]</a>.
</p>

<p>
<span class="sidenote">A. D. 1096</span>
</p>

<p>
Il Concilio di Clermont, come dicemmo, avea posto
pel giorno della partenza de' Crociati il 15 di
Agosto; ma costrinse ad anticiparla il numero e la
straordinaria impazienza di pezzenti plebei a questa
spedizione raccoltisi. Racconterò brevemente e quanto
costoro soffersero, e quanto di malvagio operarono,
prima d'incominciare il racconto dell'impresa più
rilevante e più felice de' lor condottieri. Al comparire
di primavera, oltre sessantamila persone di entrambi
i sessi e della feccia del popolo, dai confini
della Francia e della Lorena sen vennero, tutti accerchiando
il primo missionario della Crociata, e sollecitandolo
con grida, e con ogni modo di importunità,
perchè presto al Santo Sepolcro li conducesse.
Piero, trovatosi Generale, senza averne o il sapere, o
l'autorità, guidò, o piuttosto seguì i suoi ardenti proseliti
lungo le rive del Reno e del Danubio. Il numero
e il bisogno li costrinsero ben tosto a sbandarsi.
Gualtieri <i>Senza Sostanze</i>, luogotenente dell'Eremita,
e soldato coraggioso, comunque oppresso dall'indigenza,
comandava l'antiguardo de' Crociati. Ci
formeremo facilmente un'idea di questo esercito di
ciurmaglia osservando che per ogni quindicimila pedoni
vi si contavano appena otto uomini a cavallo.
Godescallo, altro frate fanatico, le cui prediche aveano
arrolati quindici o ventimila contadini de' villaggi
dell'Alemagna, l'esempio e le traccie di Piero eremita
d'appresso seguì; e a tutti costoro ancora si
<span class="pagenum"><a id="Page_296"></a>[296]</span>
unirono dugentomila mascalzoni, la feccia più ributtante
della plebaglia di tutti i paesi, che delle
pratiche di pietà, del ladroneccio, dell'ubbriachezza,
e d'ogni ribalderia, un orrendo miscuglio faceano.
Alcuni Conti o gentiluomini, condottieri di tremila
soldati a cavallo, trovarono espediente l'adattarsi alle
costoro voglie per partecipar con essi alle prede. Ma
i veri comandanti, almeno da questa bruzzaglia riconosciuti
per tali (chi crederà oggimai ad un eccesso
tal di demenza?) erano un'oca e una capra,
che costoro si teneano a capo di tutte le squadre,
e alle quali bestie questi spettabili Cristiani attribuivano
una ispirazione divina<a class="tag" id="tag423" href="#note423">[423]</a>. Contra gli Ebrei,
carnefici di Gesù Cristo, vennero adoperate le prime
e men difficili imprese di codeste bande fanatiche, e
di quelli che le secondavano. Le ricche e numerose
colonie di tal nazione, stanziatesi nelle città mercantili
del Reno e della Mosella, ivi sotto la protezione
dell'Imperatore e de' Vescovi, di un libero esercizio
del loro culto godeano<a class="tag" id="tag424" href="#note424">[424]</a>. A Verdun, a Treveri, a Magonza,
<span class="pagenum"><a id="Page_297"></a>[297]</span>
a Spira, a Worms più migliaia di questi infelici
furono spogliati e trucidati<a class="tag" id="tag425" href="#note425">[425]</a>, nè dopo la persecuzione
di Adriano, altra più sanguinolenta ne aveano
sofferta. Ben la fermezza de' Vescovi salvò alcuni di
essi che momentaneamente finsero di abbracciare il
Cristianesimo; ma gli Ebrei più ostinati, fanatismo
opposero a fanatismo, e sbarrate le proprie case, e
lanciandosi entro il fiume, o in mezzo alle fiamme, colle
proprie famiglie e co' proprj tesori la rabbia, o almen
l'avarizia, de' furibondi lor nemici delusero.
</p>

<p>
<span class="sidenote">A. D. 1096</span>
</p>

<p>
Tra i confini dell'Austria e la capitale dell'Impero
d'Oriente i Crociati dovettero attraversare, per un intervallo
di seicento miglia, i selvaggi deserti della Ungheria
e della Bulgaria<a class="tag" id="tag426" href="#note426">[426]</a>. Fertile oggidì, e frastagliato
da fiumi è quel suolo; ma in quella età non vi si
incontravano che paludi, e quelle vastità di foreste,
la cui estensione non conosce più limiti, allorchè
l'uomo è schifo di assoggettare alla propria solerzia
la terra. Avendo entrambe le nazioni ricevuti i principj
del Cristianesimo, gli Ungari obbedivano ad un
principe nato fra essi; un luogotenente del greco
Imperatore i Bulgari governava. Ma la feroce indole
di queste genti, al più lieve pretesto di scontento, destavasi,
<span class="pagenum"><a id="Page_298"></a>[298]</span>
nè lievi pretesti i ladronecci de' Crociati ad
essi fornirono. Queste ignoranti popolazioni, presso
le quali, come si è veduto, l'agricoltura mal regolata
languìa, abbandonavano nella state le lor città, fabbricate
di legno e di canne, per portarsi sotto le tende,
più consuete abitazioni di popoli pastori e cacciatori.
I Pellegrini crociati dopo aver chieste con arroganza
alcune vettovaglie di cui mancavano, se ne impadronirono
colla forza, voracemente le dissiparono, e
dopo il primo contrasto che ebbero, a tutto l'impeto
della vendetta e della indignazione si diedero.
Ma l'assoluta ignoranza del paese ove trovavansi, e dell'arte
della guerra e della disciplina a cadere in tutti
gli agguati gli avventurava. Il prefetto di Bulgaria
avea truppe regolari sotto i suoi ordini, e allo squillar
primo della tromba guerriera, l'ottava, o decima parte
degli Ungaresi corse all'armi, e in un corpo formidabile
di cavalleria si ordinò; le quali truppe ai <i>pietosi</i>
masnadieri tendendo insidie, sovr'essi ottennero
una sanguinosa e memorabil vendetta<a class="tag" id="tag427" href="#note427">[427]</a>. Un terzo
all'incirca di questa masnada, spogliata di tutto ed
ignuda, ebbe a ventura il potersi riparar nella Tracia:
Piero l'Eremita fu tra quelli che si salvarono.
Il Greco imperatore che rispettava i motivi del viaggio
impresosi dai Latini, e desideroso inoltre de' loro
<span class="pagenum"><a id="Page_299"></a>[299]</span>
soccorsi, fece scortar questi avanzi per una strada
sicura e facile infino alla sua Capitale, ove li consigliò
stessero ad aspettare l'arrivo de' lor compatriotti.
La ricordanza delle commesse irregolarità, e dei danni
che ne erano ad essi avvenuti, li tenne in dovere, sin
tantochè incoraggiati della liberale accoglienza che a
costoro fecero i Greci, la solita cupidigia tornò a dominarli,
nè risparmiarono gli stessi benefattori; e giardini
e palagi e chiese divennero scopo alle loro
devastazioni. Alessio, che per la propria sicurezza
incominciò a paventare, tanto fece che li persuase a
trasferirsi sulla sponda asiatica del Bosforo; ma spinti
da cieco impeto, abbandonarono ben tosto il campo
che il Principe greco aveva ad essi additato come il
migliore, e senza pensare alle conseguenze, si precipitarono
addosso ai Turchi che la via di Gerusalemme
tenevano. L'Eremita, vergognandosi di far sì trista
comparsa, dal campo de' Crociati a Costantinopoli
si trasferì, e il luogotenente del medesimo Gualtieri,
ben degno di comandare a migliori truppe, si
adoperò, ma indarno, per introdurre qualche poco di
ordine e di disciplina in mezzo a questi selvaggi. Tornati
a sbandarsi per avidità di saccheggio, caddero facilmente
negli agguati che apparecchiò loro il sultano
Solimano. Questi fece spargere destramente la
voce, che una parte di Crociati marciata innanzi,
della capitale de' Turchi erasi impadronita. Tutti gli
altri corsero allora sullo spianato di Nicea, impazienti
di raggiugnere i compagni, e star con essi a parte di
preda; ma caduti vittime de' turchi dardi, cumuli
d'ossa annunziarono la sconfitta de' primi a quelli che
vennero dopo<a class="tag" id="tag428" href="#note428">[428]</a>; e già trecentomila Crociati avean
<span class="pagenum"><a id="Page_300"></a>[300]</span>
trovato il lor sepolcro nell'Asia, prima che una sola
città agl'Infedeli si fosse tolta, prima che i Capi e
i Nobili della Cristianità, gli apparecchi della santa
impresa avesser compiti<a class="tag" id="tag429" href="#note429">[429]</a>.
</p>

<div class="break-before"><p><a id="specchietto"></a></p>
<table class="specchio" summary="Specchietto degli scrittori"  cellpadding="0" cellspacing="0">
 <tr>
  <td class="bb">&nbsp;</td> <th>CROCIATI</th> <th>CAPI</th> <th>VIAGGIO A COSTANTIN.</th> <th>ALESSIO</th> <th>NICEA E ASIA MIN.</th>
 </tr>
 <tr>
  <td>I. <i>Gesta Francorum</i></td> <td class="bl">p. 1, 2</td> <td class="bl">p. 2</td> <td class="bl">p. 2, 3</td> <td class="bl">p. 4, 5</td> <td class="bl">p. 5-7</td>
 </tr>
 <tr>
  <td>II. Roberto il Monaco</td> <td class="bl">p. 33, 34</td> <td class="bl">p. 35, 36</td> <td class="bl">p. 36, 37</td> <td class="bl">p. 37, 38</td> <td class="bl">p. 39-45</td>
 </tr>
 <tr>
  <td>III. <i>Baldricus</i></td> <td class="bl">p. 89</td> <td class="bl">&nbsp;</td> <td class="bl">p. 91-93</td> <td class="bl">p. 91-94</td> <td class="bl">p. 94-101</td>
 </tr>
 <tr>
  <td>IV. Raimondo d'Agiles</td> <td class="bl">&nbsp;</td> <td class="bl">&nbsp;</td> <td class="bl">p. 139, 140</td> <td class="bl">p. 140, 141</td> <td class="bl">p. 142</td>
 </tr>
 <tr>
  <td>V. Alberto d'Aix</td> <td class="bl">l. j, c. 7, 31</td> <td class="bl">&nbsp;</td> <td class="bl">l. ij, c. 1-8</td> <td class="bl">l. ij, c. 9, 19</td> <td class="bl">l. ij, c. 20-43; l. iij, c. 1-4</td>
 </tr>
 <tr>
  <td>VI. Foulcher di Chartres</td> <td class="bl">p. 384</td> <td class="bl">&nbsp;</td> <td class="bl">p. 385, 396</td> <td class="bl">p. 386</td> <td class="bl">p. 387, 389</td>
 </tr>
 <tr>
  <td>VII. Giberto</td> <td class="bl">p. 482, 485</td> <td class="bl">&nbsp;</td> <td class="bl">p. 485, 489</td> <td class="bl">p. 485, 490</td> <td class="bl">p. 491-493, 498</td>
 </tr>
 <tr>
  <td>VIII. Guglielmo di Tiro</td> <td class="bl">l. j, c. 18, 30</td> <td class="bl">l. j, c. 17</td> <td class="bl">l. ij, c. 1, 4, 13, 17, 22</td> <td class="bl">l. ij, c. 5-23</td> <td class="bl">l. iij, c. 1-12; l. iv, c. 13-25</td>
 </tr>
 <tr>
  <td>IX. <i>Radulphus Cadomensis</i></td> <td class="bl">&nbsp;</td> <td class="bl">c. 1, 3, 15</td> <td class="bl">c. 4-7, 17</td> <td class="bl">c. 8-13, 18, 19</td> <td class="bl">c. 14-16, 21-47</td>
 </tr>
 <tr>
  <td class="bb">X. <i>Bernardo Thesaurarius</i></td> <td class="bl">c. 7, 11</td> <td class="bl">&nbsp;</td> <td class="bl">c. 11-20</td> <td class="bl">c. 11-20</td> <td class="bl">c. 21-25</td>
 </tr>
</table></div>

<div class="break-before"><table class="specchio" summary="Specchietto degli scrittori"  cellpadding="0" cellspacing="0">
 <tr>
  <td class="bb">&nbsp;</td> <th>EDESSA</th> <th>ANTIOCHIA</th> <th>BATTAGLIA</th> <th>SANTA LANCIA</th> <th>CONQUISTA DI GERUS.</th>
 </tr>
 <tr>
  <td>I. <i>Gesta Francorum</i></td> <td class="bl">&nbsp;</td> <td class="bl">p. 9-15</td> <td class="bl">p. 15-22</td> <td class="bl">p. 18-20</td> <td class="bl">p. 26-29</td>
 </tr>
 <tr>
  <td>II. Roberto il Monaco</td> <td class="bl">&nbsp;</td> <td class="bl">p. 45, 55</td> <td class="bl">p. 56-66</td> <td class="bl">p. 61-62</td> <td class="bl">p. 74-81</td>
 </tr>
 <tr>
  <td>III. <i>Baldricus</i></td> <td class="bl">&nbsp;</td> <td class="bl">p. 101-111</td> <td class="bl">p. 111-122</td> <td class="bl">p. 116-119</td> <td class="bl">p. 130, 138</td>
 </tr>
 <tr>
  <td>IV. Raimondo d'Agiles</td> <td class="bl">&nbsp;</td> <td class="bl">p. 142-149</td> <td class="bl">p. 149-155</td> <td class="bl">p. 151, 152, 156</td> <td class="bl">p. 173-183</td>
 </tr>
 <tr>
  <td>V. Alberto d'Aix</td> <td class="bl">l. iij, c. 5-32; l. iv, 9, 12; l. v, 15-22</td> <td class="bl">l. iij, c. 33-66; iv, 1-26</td> <td class="bl">l. iv, c. 7-56</td> <td class="bl">l. iv, c. 43</td> <td class="bl">l. v, c. 45, 46; l. vj, c. 1-50</td>
 </tr>
 <tr>
  <td>VI. Foulcher di Chartres</td> <td class="bl">p. 389-390</td> <td class="bl">p. 390-392</td> <td class="bl">p. 392-395</td> <td class="bl">p. 392</td> <td class="bl">p. 396-400</td>
 </tr>
 <tr>
  <td>VII. Giberto</td> <td class="bl">p. 496, 497</td> <td class="bl">p. 498, 506, 512</td> <td class="bl">p. 512-523</td> <td class="bl">p. 520, 530, 533</td> <td class="bl">p. 523-537</td>
 </tr>
 <tr>
  <td>VIII. Guglielmo di Tiro</td> <td class="bl">l. iv, c. 1-6</td> <td class="bl">l. iv, 9-24; l. v, 1-23</td> <td class="bl">l. vj, c. 1-23</td> <td class="bl">l. vj, c. 14</td> <td class="bl">l. vij, c. 1-25; l. viij, c. 1-24</td>
 </tr>
 <tr>
  <td>IX. <i>Radulphus Cadomensis</i></td> <td class="bl">&nbsp;</td> <td class="bl">c. 48-71</td> <td class="bl">c. 72-91</td> <td class="bl">c. 100, 109</td> <td class="bl">c. 111-138</td>
 </tr>
 <tr>
  <td class="bb">X. <i>Bernardo Thesaurarius</i></td> <td class="bl">c. 26</td> <td class="bl">c. 27-38</td> <td class="bl">c. 39-52</td> <td class="bl">c. 45</td> <td class="bl">c. 54-77</td>
 </tr>
</table></div>

<p>
La prima Crociata non contò alcun monarca europeo
che vi marciasse in persona. L'imperatore Enrico
IV avea tutt'altra voglia che di obbedire alle
prescrizioni del Papa. Filippo I, re di Francia, pensava
a ricrearsi, Guglielmo il Rosso, re d'Inghilterra,
a conservare una recente conquista; bastanti brighe
offeriva ai re di Spagna la guerra guerreggiata nell'interno
del lor paese co' Mori; i Sovrani settentrionali
della Scozia e della Danimarca<a class="tag" id="tag430" href="#note430">[430]</a>, della Svezia
e della Polonia, manteneansi tuttavia indifferenti agli
interessi e alle passioni de' popoli del Mezzogiorno.
Il fervor religioso si fece con più efficacia sentire ai
principi di secondo ordine, che nel sistema feudale
una rilevante sede occupavano; e fu una tal circostanza
che, come naturalmente, sotto quattro principali condottieri,
i Crociati raccolse. Nel dipingere i caratteri
di ognuno di questi duci molte inutili ripetizioni potrò
<span class="pagenum"><a id="Page_302"></a>[302]</span>
evitare, osservando che il coraggio e le consuetudini
dell'armi, attributi generali erano di tutti i venturieri
cristiani.
</p>

<p>
I. Goffredo di Buglione, e nella guerra, e ne' consigli,
meritò il primo grado, e felici i Crociati se la
condotta generale della impresa fosse stata unicamente
affidata a questo eroe, degno di rappresentar
Carlomagno, da cui per linea femminile scendea. Il
padre di lui apparteneva alla nobile schiatta de' Conti
di Bologna marittima. La madre era erede del Brabante,
ossia Bassa Lorena<a class="tag" id="tag431" href="#note431">[431]</a>, l'investitura del qual
paese, l'Imperatore conferì a Goffredo con titolo di
Ducato, applicato poi impropriamente a Buglione
nelle Ardenne, patrimonio primitivo dei Signori di
Buglione<a class="tag" id="tag432" href="#note432">[432]</a>. Militando sotto Enrico IV e portando
egli il grande stendardo dell'Impero, il cuore di
Rodolfo il Ribelle, colla lancia sua trapassò. Stato
egli il primo a scalar le mura di Roma, una infermità
sopraggiuntagli, un voto fatto nel durare
della medesima, o fors'anche il rimorso di avere portate
l'armi contra il sommo Pontefice, lo confermarono
nella risoluzione, più antica in esso, di visitare,
non a guisa di pellegrino, ma di liberatore, il
Santo Sepolcro. Il valor suo temperavano la prudenza
<span class="pagenum"><a id="Page_303"></a>[303]</span>
e la moderazione; e comunque cieca la sua pietà,
era però verace, e in mezzo al tumulto de' campi,
tutte le virtù reali ed immaginarie di un cenobita
in lui si scorgevano. Superiore alle fazioni che fra
gli altri duci spargean la discordia, ai soli nemici
di Cristo i suoi sdegni serbava<a class="tag" id="tag433" href="#note433">[433]</a>; e benchè cotale
impresa gli fruttasse un regno, non evvi alcuno fra
i medesimi suoi rivali che alla purezza del suo zelo,
o al suo disinteresse non abbia fatta giustizia. Due
fratelli in questa spedizione lo accompagnarono: Eustachio
il primogenito, erede della contea di Bologna,
e Baldovino il minore, le cui virtù da contrarj
sospetti non andarono immuni. Ad entrambe le
rive del Reno ripettavasi il Duca di Lorena; e la
nascita e l'educazione, le lingue francese e teutonica
gli rendeano famigliari egualmente. Allor quando i Baroni
di Francia, di Alemagna e di Lorena i lor vassalli
assembrarono, l'esercito confederato che militò
sotto la bandiera di Goffredo ad ottantamila fantaccini,
e a diecimila uomini a cavallo sommò.
</p>

<p>
II. Fra i principi che si chiarirono campioni della
Croce al parlamento tenutosi alla presenza del Re di
Francia, circa due mesi dopo il Concilio di Clermont,
può riguardarsi come il più illustre, Ugo, conte di
Vermandois; ma più che il merito, o i possedimenti
comunque sotto entrambi questi riguardi ei meritasse
venir distinto, gli ottenne il soprannome di Grande, la
<span class="pagenum"><a id="Page_304"></a>[304]</span>
sua qualità di fratello del francese Monarca<a class="tag" id="tag434" href="#note434">[434]</a>. Roberto
duca di Normandia, e figlio primogenito di Guglielmo
il Conquistatore, per propria indolenza, e per altrettanta
solerzia del fratello del medesimo Guglielmo il
Rosso, avea perduto, alla morte del padre, il trono dell'Inghilterra.
Indole leggiera e animo debole, molt'altre
prerogative di Roberto offuscavano. Per umore naturalmente
gioviale, abbandonavasi di soverchio ai piaceri:
le sue profusioni rovinavano lui come i popoli:
per una mal intesa clemenza, incoraggiava i delitti,
onde le virtù amabili di un privato, funesti vizj divenivano
in un sovrano. Risoluto di partirsi per la
Palestina, diede in pegno, per la picciola somma
di diecimila marchi, il Ducato di Normandia all'usurpatore
dell'Inghilterra<a class="tag" id="tag435" href="#note435">[435]</a>: ma la sua spedizione a
Terra Santa, e il contegno da esso tenutosi durante
la guerra, tutt'altro uomo in lui dimostrarono, e in
qualche modo l'opinione pubblica gli rendettero.
 — Eravi un altro Roberto, conte di Fiandra, regale
<span class="pagenum"><a id="Page_305"></a>[305]</span>
provincia che diede in quel secolo tre regine ai troni
di Francia, d'Inghilterra, e di Danimarca. Veniva soprannomato
<i>la Lancia o la Spada de' Cristiani</i>: ma
abbandonandosi all'impeto di un soldato, gli obblighi
di un generale talvolta dimenticava. — Stefano,
conte di Chartres, di Blois e Trojes, uno de' più
ricchi principi del suo secolo, talchè il numero de' suoi
castelli, co' trecento sessantacinque giorni dell'anno
solea confrontarsi; avea, mediante lo studio delle Lettere,
la mente sua ingentilita, onde nel consiglio dei
duci, l'eloquente Stefano elessero a presidente<a class="tag" id="tag436" href="#note436">[436]</a>.
Erano questi i quattro principali Capi che i Franchi,
i Normanni e i pellegrini delle isole Britanniche conducevano;
ma un registro di tutti i Baroni crociati
che tre o quattro città sol possedeano, oltrepasserebbe,
dice un autore contemporaneo, il catalogo de' comandanti
della spedizione troiana<a class="tag" id="tag437" href="#note437">[437]</a>.
</p>

<p>
III. Nel mezzodì della Francia si spartirono fra loro
il comando Ademaro, vescovo di Puy, Legato pontificio,
e Raimondo conte di San-Gille e di Tolosa,
che a questi titoli i più luminosi di Duca di Narbona,
e di Marchese di Provenza aggiugnea. Il primo
d'essi, rispettabile prelato, le virtù necessarie alla felicità
temporale ed eterna in sè stesso accoglieva; il
secondo, guerriero veterano, dopo avere già combattuti
i Saracini di Spagna, gli ultimi suoi giorni alla liberazione
<span class="pagenum"><a id="Page_306"></a>[306]</span>
e alla difesa del Santo Sepolcro fe' sacri. Perizia
del pari e ricchezze, gli acquistarono somma prevalenza
nel campo de' Cristiani che spesso di soccorsi
da esso abbisognarono, e qualche volta gli ottennero;
ma più agevole cosa riusciva a Raimondo il costringere
gli Infedeli ad ammirarne il valore, che serbarsi
l'affetto de' suoi vassalli e de' suoi compagni d'armi:
l'indole di lui arrogante, invidiosa, ostinata oscurava
l'altre prerogative dell'animo suo; onde a malgrado
di avere egli abbandonato per la causa di Dio
un ricco patrimonio, la pietà sua, nell'opinione pubblica,
apparve non disgiunta dai sentimenti dell'avarizia
e dell'ambizione<a class="tag" id="tag438" href="#note438">[438]</a>. I Provenzali hanno fama
di essere più mercatanti assai che guerrieri, e sotto
nome di Provenzali<a class="tag" id="tag439" href="#note439">[439]</a>, gli abitanti dell'Alvernia e della
Linguadoca<a class="tag" id="tag440" href="#note440">[440]</a>, e i vassalli del regno di Borgogna e
di Arles venivan compresi. Raimondo trasse dalle frontiere
della Spagna una banda d'intrepidi venturieri,
<span class="pagenum"><a id="Page_307"></a>[307]</span>
e passando per la Lombardia, una folla d'Italiani,
che sotto le sue bandiere arrolaronsi; onde a centomila
combattenti, di fanteria e cavalleria, le forze del medesimo
in tutto sommavano. Se Raimondo, primo ad
assumere il vessillo della Croce, fu l'ultimo a mettersi
in cammino, la grandezza degli apparecchi da
esso fatti, e il disegno di dire eterno addio alla sua
patria, possono riguardarsi come una scusa legittima
di tale tardanza.
</p>

<p>
IV. Una doppia vittoria, sul greco imperator riportata,
avea già fatto celebre il nome di Boemondo, figliuolo
di Roberto Guiscardo; ma il testamento paterno
al principato di Taranto, e alla sola ricordanza
de' trofei orientali lo avea ridotto, allorchè la fama
eccitata dalla santa impresa, e il passaggio de' Pellegrini
franchi il destarono. È meritevole di attenzione
il carattere di questo Duca normanno, in cui
più che in altri ravviseremo grande ambizione, congiunta
a fredda politica, nè però affatto scevra di
religioso fanatismo. La condotta da lui tenutasi dà
luogo a credere, ch'egli avesse regolati di nascosto i
disegni del Sommo Pontefice, e finto in appresso di
venirli a saper con sorpresa, e di secondarli con zelo.
Nell'assedio di Amalfi, co' discorsi e coll'esempio, il
fervore de' confederati maggiormente infiammò; si lacerava
le vesti per presentar di Croci coloro che al
suo esercito si ascrivevano, e già comandava diecimila
uomini a cavallo, e ventimila fanti, quando a visitar
Costantinopoli e l'Asia s'apparecchiò. Molti Principi
normanni seguirono ansiosamente l'antico lor Generale;
ma il cugino di esso, Tancredi<a class="tag" id="tag441" href="#note441">[441]</a>, più di suo
<span class="pagenum"><a id="Page_308"></a>[308]</span>
compagno che di soggetto ai suoi ordini in questa
impresa le parti sostenne. Il carattere di Tancredi,
nobile sotto ogni aspetto alle virtù che ad eccellente
cavaliere si addicono<a class="tag" id="tag442" href="#note442">[442]</a>, univa quel vero spirito di
cavalleria, che inspira al guerriero sentimenti di beneficenza
<span class="pagenum"><a id="Page_309"></a>[309]</span>
e di generosità, ben da preferirsi alla spregevole
larva di filosofia, ed alla divozione ancor più
spregevole di que' tempi.
</p>

<p>
Nel tempo trascorso fra il secolo di Carlomagno
e le Crociate, fatto erasi presso gli Spagnuoli, i Normanni,
i Franchi, un cambiamento che per tutta
l'Europa rapidamente si dilatò e fu quello di commettere
ai soli plebei il servigio dell'infanteria. Divenuta
nerbo degli eserciti la sola cavalleria, il nome
onorevole di <i>miles</i> fu riserbato ai gentiluomini<a class="tag" id="tag443" href="#note443">[443]</a>
che combatteano a cavallo, dopo essere stati insigniti
del carattere di cavaliere. I Duchi e i Conti, dopo
essersi arrogati i diritti della sovranità, coi fedeli loro
Baroni le province si scompartivano: e i Baroni a
lor volta, distribuirono ai proprj vassalli i feudi e i
benefizi della giurisdizione da essi goduta. Di questi
vassalli militari, riguardati pari l'uno a petto dell'altro,
e persino pari al Signore, da cui la primitiva
autorità derivava, era composto l'Ordine equestre,
ossia l'Ordine de' Nobili, che avrebbero arrossito
di ravvisare nel contadino o nel borghese un ente
della loro spezie. Manteneano la dignità de' natali con
una scrupolosa sollecitudine di non contrar parentadi
fuori del loro ceto; e i figli de' medesimi non poteano
venire ammessi nell'Ordine de' cavalieri, se quattro
<span class="pagenum"><a id="Page_310"></a>[310]</span>
quarti, o generazioni immuni da taccia, o rimprovero
non provavano. Ciò nullameno un valoroso plebeo
poteva arricchirsi, nobilitarsi nell'armi, divenire
ceppo d'una nuova prosapia. Un semplice cavaliere
avea diritto di istituirne un altro, cui di questo
onore militare credesse degno; e i bellicosi monarchi
dell'Europa, più di questa distinzion personale che
dello splendor del diadema, invanirono. Una tal cerimonia,
di cui troviamo le tracce nelle opere di
Tacito e nei boschi della Germania<a class="tag" id="tag444" href="#note444">[444]</a>, fu semplice
nella sua origine, e dalle idee religiose disgiunta.
Dopo alcune prove d'uso, venivano adattati alla gamba
del candidato gli speroni, e cintagli la spada,
dopo di che ricevea una lieve percossa sulla spalla,
o sulla guancia, come per avvertirlo essere questo
l'ultimo affronto che ei non potea sopportare senza
volerne vendetta; ma la superstizione, ben tosto, in
tutti gli atti della vita privata, o pubblica si frammise.
Dalle guerre sante consacrata la professione dell'armi,
i diritti e i privilegi degli Ordini Sacri del sacerdozio,
all'Ordine cavalleresco divenner comuni. Il
bagno, e la tonaca bianca di cui vestito era il novizio,
una sconvenevole imitazione della rigenerazion
battesimale divennero. I ministri della Chiesa benedivano
la spada, che sull'altare, il cavaliere nuovamente
creato posava. Preghiere e digiuni precedevano la cerimonia,
e armato era cavaliere a nome di Dio, di
S. Giorgio e dell'Arcangelo S. Michele. Ei profferiva
il voto di adempire i doveri della sua professione;
della qual promessa l'educazione, l'esempio, l'opinion
<span class="pagenum"><a id="Page_311"></a>[311]</span>
pubblica si facevano mallevadori. Come campione
di Dio e delle donne (arrossisco nel collegare
insieme queste due idee così disparate) egli obbligavasi
a non mai tradire la verità, a mantenere la
giustizia, a proteggere gli infelici, ad usare la <i>cortesia</i>,
(virtù agli antichi men famigliare) a combattere gli
Infedeli, a sprezzare le lusinghe di una vita molle
e pacifica, a difendere, in tutte le occasioni pericolose,
l'onore della cavalleria, l'abuso della quale, il
disprezzo dell'arti, della pace e dell'industria ben tosto
fra i cavalieri introdusse. Riguardatisi questi, come
i soli giudici, e vendicatori competenti delle proprie
ingiurie, le leggi della società civile e della militar
disciplina rifiutarono parimente; ciò non ostante sonosi
provati spesse volte, e ravvisati con molta evidenza,
i felici effetti che una tale istituzione operò,
nell'ammansare l'indole feroce de' barbari, e nell'inspirare
ai medesimi i principj della buona fede, dell'umanità
e della giustizia. Dileguatesi a poco le
ingiuste nimistà prodotte da differenza di patria, la
fraternità d'armi, o di religione, introdusse uniformità
di massime, e gara di virtù fra i Cristiani. I guerrieri
di ogni nazione aveano ad ogni istante motivi
di assembrarsi, per pellegrinaggi al di fuori, per imprese,
o esercizj militari nelle interne parti d'Europa;
e un giudice imparziale, ai Giuochi olimpici, tanto
nell'Antichità rinomati<a class="tag" id="tag445" href="#note445">[445]</a>, i tornei de' Goti certamente
<span class="pagenum"><a id="Page_312"></a>[312]</span>
preferirà. Negli spettacoli del primo genere
che corrompeano i costumi de' Greci anzichè no, la modestia
bandiva necessariamente dallo stadio le vergini
e le matrone; ne' secondi in vece, nobili ed avvenenti
donne accresceano co' vezzi di lor presenza la pomposa
decorazione della lizza, e il vincitore ricevea il
premio dell'agilità e del coraggio dalle lor mani medesime.
La forza e la destrezza che nella lotta e nel
pugilato voleansi, hanno corrispondenze sol lontane
ed incerte, co' pregi ad un soldato essenziali: ma i
tornei, siccome inventati vennero in Francia, e nell'Oriente
e nell'Occidente imitati, una vera immagine
delle militari fazioni presentano. I particolari certami,
le generali scaramucce, le difese di un passo o di
un castello, nel modo medesimo che alla guerra vi
si eseguivano, e in entrambe le circostanze dall'abilità
del guerriero nel regolare il suo corridore, e
nell'adoperare la sua lancia, i buoni successi pendeano.
Quasi sempre della lancia il cavaliere valeasi. E nel
momento del maggior pericolo, cavalcava un grande
ed impetuoso corridore, che nel tempo rimanente della
giostra veniva condotto a mano; ed intanto un palafreno,
avvezzo a più mite andatura, il suo ufizio al
combattente prestava. Superflua cosa or sarebbe il descrivere
la foggia degli elmi, delle spade, de' cosciali, degli
scudi, e mi basterà a tal proposito annotare che
invece di pesanti corazze, i giacchi, o saj da guerra, il
petto de' combattenti coprirono. Dopo aver messa in
resta la lunga lancia, e spronato violentemente il
suo cavallo di battaglia, il cavaliere faceva impeto sull'avversario,
impeto tanto forte ed immediato, che
rade volte la cavalleria de' Turchi e degli Arabi il
potea sostenere. Ciascun cavaliere veniva nel campo
<span class="pagenum"><a id="Page_313"></a>[313]</span>
di battaglia accompagnato dal suo fedele scudiero, giovine,
per lo più, eguale di nascita al proprio Capo, e
che faceva a canto di lui il noviziato della milizia. I suoi
arcieri ed armigeri gli venivano dopo, nè men di quattro
o cinque soldati erano necessarj a formare una
<i>lancia</i> compiuta. I patti del servigio feudale, alle spedizioni
straniere, o di Terra Santa, non obbligavano.
In tali guerre, l'opera de' cavalieri e del lor seguito
ottenevasi unicamente dal loro zelo e dalla loro affezione
alla causa che doveasi difendere, ovvero per
via di ricompense e promesse. Il numero de' combattenti
era proporzionato alla possanza, alle ricchezze,
alla celebrità di ciascuno de' Capi independenti, i quali
gli uni degli altri si discerneano allo stendardo, alle
imprese, al grido di guerra; onde le più antiche famiglie
d'Europa, fra questi segnali, l'origine e le prove
della vetusta loro nobiltà van rintracciando. Questa
compendiosa descrizione della cavalleria mi ha fatto
portare indugio alla storia delle Crociate che di una
tale istituzione furono effetti e cagioni ad un tempo<a class="tag" id="tag446" href="#note446">[446]</a>.
</p>

<p>
<span class="sidenote">A. D. 1097</span>
</p>

<p>
Tali furono le milizie, e tali i duci che assunsero
l'impresa della Croce per correre a liberare il Santo
Sepolcro. Era già partita la flotta de' vagabondi,
descritti dianzi, allorchè quelli mutuamente s'incoraggiarono,
per via di lettere e parlamenti, ad adempiere
i giurati voti, e ad affrettar la partenza. Le mogli,
<span class="pagenum"><a id="Page_314"></a>[314]</span>
le sorelle di questi campioni entrar vollero a
parte del merito e de' rischi del santo pellegrinaggio.
Tutte le preziose suppellettili in verghe d'oro
e d'argento vennero convertite; i principi e baroni
si condussero dietro e cani, e falchi, per non perdere
lungo la strada il piacere della caccia, e per essere
certi di tener provvedute le proprie mense. La difficoltà
di procurar nudrimento a sì grande numero
d'uomini e di cavalli, a separare le loro forze costrinsegli;
l'elezione loro, o le circostanze di sito, additarono
il compartimento delle strade, e rimasero
d'accordo di convenir tutti nelle vicinanze di Costantinopoli,
e colà incominciar tosto le fazioni belliche contra
i Turchi. Dalle rive della Mosella, Goffredo di Buglione
attraversò in linea retta l'Alemagna, l'Ungheria,
e il paese de' Bulgari, e sintantochè egli comandò
solo, il suo esercito non fece passo, che non comprovasse
la prudenza e le virtù del condottiero. Ai confini
dell'Ungheria, lo arrestò per tre settimane, una
popolazione di Cristiani, che il nome della Croce, o
piuttosto, nè in ciò avean torto, l'abuso che di cotal
nome erasi fatto, abborrivano. Recenti essendo le
ingiurie che dai primi pellegrini ricevettero gli Ungaresi,
questi che a lor volta oltre ogni confine spinta
avevano la vendetta, temeano a ragione un eroe da
sdegno di patria congiunto co' loro offensori, e con
essi ad un'impresa medesima accinto; ma dopo l'esame
de' motivi e degli avvenimenti, il virtuoso Goffredo,
limitandosi a deplorare i delitti e le sciagure
de' suoi indegni compatriotti, dodici deputati, quai
messaggeri di pace inviò, onde a nome di esso, domandassero
libero il passaggio, e a moderato prezzo
le vettovaglie. Che anzi per togliere ogni argomento
d'inquietezza, o sospetto a queste genti, Goffredo
<span class="pagenum"><a id="Page_315"></a>[315]</span>
diede in ostaggio sè, indi il proprio fratello a Carlomanno,
principe di Bulgaria, che con modi semplici,
ma amichevoli, co' medesimi usò. Sul Vangelo,
in cui gli uni e gli altri credevano, giurarono scambievolmente
di mantenere i patti, intantochè un bando,
che pronunziava contra chi il violasse la morte, e la
licenza e l'audacia de' latini soldati frenò. Dall'Austria
fino a Belgrado, senza commettere, o ricevere
la menoma ingiuria, attraversarono le pianure dell'Ungheria,
e la presenza di Carlomanno, che con
numerosa cavalleria a fianco di questi armati veniva,
alla sicurezza loro in uno, e a quella de' suoi Stati
giovò. Così pervennero i Crociati sino alle sponde
della Sava, il qual fiume varcato, Carlomanno gli
ostaggi restituì, e gli accompagnò nel separarsi da
essi con sinceri voti pel buon esito della loro spedizione.
Nel modo medesimo, e serbando egual disciplina,
Goffredo trascorse le foreste della Bulgaria,
e i confini della Tracia, potendo congratularsi con
sè medesimo di essere quasi aggiunto al termine del
suo pellegrinaggio senza l'uopo di sguainare contra
un Cristiano la spada. Intanto Raimondo, co' suoi
Provenzali, dopo aver seguìte da Torino ad Aquilea
le strade dilettevoli e facili della Lombardia, camminò
quaranta giorni per le inospite contrade della
Dalmazia<a class="tag" id="tag447" href="#note447">[447]</a> e della Schiavonia, ove ai disgusti che
offeriva un paese sterile e montagnoso, quelli di un
cielo sempre annuvolato si aggiunsero. Gli abitanti
<span class="pagenum"><a id="Page_316"></a>[316]</span>
davansi alla fuga, o quai nemici si dimostravano;
poco frenati dalla lor religione, o dal lor governo,
ricusavano viveri e scorte a que' passaggieri, e se scontravansi
in soldati sbandati gli uccideano; talchè, nè
giorno, nè notte, ebbe pausa la vigilanza del Conte,
il quale più profitto ritrasse dal far giustiziare alcuni
di cotesti ospiti scorridori, che da un parlamento e
da un negoziato convenuto col Principe di Scodra<a class="tag" id="tag448" href="#note448">[448]</a>.
Innoltre nel suo cammino fra Durazzo e Costantinopoli,
lo tribolarono, senza però arrestarne il viaggio,
i soldati e i contadini del greco Imperatore; i
quali, con alcune equivoche ostilità, s'accigneano parimente
a turbare il passaggio degli altri Capi che
sulla costa d'Italia per valicare l'Adriatico mare imbarcavansi.
Boemondo, ben provveduto d'armi e
di navi, era di più previdente, sollecito di mantenere
la militar disciplina, nè le province dell'Epiro
e della Tessaglia doveano per anche aver dimenticato
il nome di questo guerriero; onde il suo saper
militare e il valore di Tancredi tutti gli ostacoli superavano.
Benchè il Principe normanno molto riguardo
inverso i Greci ostentasse, permise il saccheggio del
castello d'un eretico a' suoi soldati<a class="tag" id="tag449" href="#note449">[449]</a>. I nobili
<span class="pagenum"><a id="Page_317"></a>[317]</span>
Franchi affrettarono il lor cammino con quell'ardore
cieco e presuntuoso che alla nazion loro viene sì
spesso rimproverato. Dall'alpi fino alla Puglia, la corsa
di Ugo il Grande, de' due Roberti e di Stefano di
Chartres, per mezzo ad un florido paese, e fra le acclamazioni
de' Cattolici, ad una processione trionfale
paragonar si potea. Baciarono i piedi del Pontefice
Romano, dalle cui mani il fratello del Re di Francia
ricevè lo stendardo dorato del Principe degli Appostoli<a class="tag" id="tag450" href="#note450">[450]</a>;
ma per questa visita di divozione e diporto
trascurarono di calcolar le stagioni e di procacciarsi
quanto era necessario all'imbarco. Perduto inutilmente
il verno, i soldati Franchi dispersi per le città dell'Italia
corruppersi. Per più riprese si veleggiò senza
avere la debita cura alla sicurezza della flotta, e alla
dignità de' condottieri. Nove mesi dopo la festa dell'Assunzione,
assegnata dal Papa qual giorno della
partenza, tutti i Principi latini ne' dintorni di Bisanzo
convennero; ma il Conte di Vermandois vi comparve
in forma di prigioniero, perchè la tempesta avendo
separate le prime navi della sua flotta, i luogotenenti
di Alessio, tutte le leggi delle nazioni infrangendo,
<span class="pagenum"><a id="Page_318"></a>[318]</span>
della persona del principe francese si erano impadroniti.
Intanto ventiquattro cavalieri in armadura d'oro
splendenti, aveano annunziato l'arrivo di Ugo, e
intimato all'Imperatore di rispettare il Generale dei
cristiani latini, e il fratello del Re dei Re<a class="tag" id="tag451" href="#note451">[451]</a>.
</p>

<p>
<span class="sidenote">A. D. 1096-1097</span>
</p>

<p>
Ho letta in una novelletta orientale, la favola di
un pastore, che per avere appunto veduto pago un
suo voto, ogni cosa perdè. Questo meschino chiedeva
acqua, e il Gange, innondandogli il podere, la mandria
e la capanna del supplicante, seco si trascinò.
Una sorte non molto diversa, sovrastò ad Alessio
Comneno, che non per la prima volta in questa
Storia è nominato, e la condotta del quale viene
in così diverso modo dipinta da Anna Comnena,
figlia del medesimo<a class="tag" id="tag452" href="#note452">[452]</a>, e dagli scrittori latini<a class="tag" id="tag453" href="#note453">[453]</a>.
<span class="pagenum"><a id="Page_319"></a>[319]</span>
Gli Ambasciatori di questo Sovrano, nel Concilio
di Piacenza, aveano pregato per ottenere un mediocre
sussidio, forse non maggiore di diecimila uomini;
ma all'arrivo di tanti poderosi Capi, e di tante nazioni
fanatiche in armi, atterrito rimase. Fra la speranza
e il timore, fra il coraggio e la pusillanimità,
l'Imperatore ondeggiava; pure non giungerò mai a
persuadermi, nè veggo alcuna ragione di credere,
che nella sua tortuosa politica, da lui ravvisata siccome
prudenza, egli abbia mai cospirato contro
la vita, o l'onore de' Francesi. Le bande, condotte
da Piero Eremita, un miscuglio di selvagge fiere,
anzi che d'uomini ragionevoli, presentavano, onde
Alessio non potè nè prevenirne, nè deplorarne la
perdita. Le truppe comandate da Goffredo, e dai
compagni di esso, meritevoli di maggior rispetto,
non di maggior fiducia, sembrarongli. Comunque pietosi
e puri riguardar si potessero i fini che li guidavano,
l'Imperator greco paventava del pari l'ambizione
conosciuta di Boemondo, e la mal cognita
indole degli altri Capi. Cieco ed impetuoso era il
coraggio de' Franchi; le ricchezze della Grecia potevan
sedurli; fiancheggiati da eserciti numerosi, il
convincimento delle lor forze, trarli in maggiore
orgoglio, e incoraggiarne la cupidigia; in somma,
non sarebbe stato strano che per Costantinopoli,
Gerusalemme avessero dimenticata. Dopo un lungo
cammino e una penosa astinenza, le soldatesche di
<span class="pagenum"><a id="Page_320"></a>[320]</span>
Goffredo nelle pianure della Tracia accamparono,
ove intesero la cattività del Conte di Vermandois,
colla massima indignazione; indignazione cui lo stesso
Generale non potè impedire qualche sfogo di rappresaglie
e rapine. Ma gli ammansò la sommessione di
Alessio, che promise vettovagliare il lor campo; e
poichè i soldati negavano tragittare il Bosforo fra i
rigori del verno, vennero assegnate stanze ai medesimi
per mezzo ai giardini e ai palagi, che questo
braccio di mare coprivano. Intanto durava sempre
un germe inestinguibile di nimistà fra le due nazioni,
che i predicati di schiavi e di barbari, mutuamente
si compartivano. Della ignoranza è figlio il sospetto;
dal sospetto alle provocazioni giornaliere, è breve il
tragitto; le preoccupazioni dell'animo sono cieche;
la fame non ascolta ragioni. Venne apposta ad Alessio
l'accusa di aver divisato affamare i Latini, in
un posto pericoloso, cinto per ogni lato dall'acque<a class="tag" id="tag454" href="#note454">[454]</a>.
Goffredo ordinò si sonasse a raccolta, forzò una
trincea, coperse col suo esercito la pianura, ai sobborghi
di Costantinopoli fece oltraggio; ma sì agevole
cosa non era il rompere le porte della città, o
dar la scalata a baluardi, guerniti di soldatesche.
Dopo una pugna d'esito incerto, le voci della pace
e della ragione, entrambe le parti ascoltarono. I donativi
<span class="pagenum"><a id="Page_321"></a>[321]</span>
e le promesse del Principe greco, a mano, a
mano i violenti animi degli Occidentali ammollirono,
e, guerriero cristiano egli pure, Alessio studiossi
rianimare l'ardore per la santa impresa, promettendo
le sue milizie e i suoi tesori per secondarla.
Giunta la primavera, condiscese Goffredo ad
occupare un adatto e ben provveduto campo nell'Asia,
e varcato ch'egli ebbe il Bosforo, i legni greci
alla riva opposta tornarono; greca politica che
fu successivamente adoperata cogli altri Capi venuti
da poi, i quali assicurati dall'esempio de' loro predecessori,
e stremati dalle fatiche del viaggio, usarono
egual compiacenza ad Alessio, che con accorgimento
e solerzia, evitò sempre l'unione di due eserciti sotto
le mura di Costantinopoli; onde dopo la festa della
Pentecoste, un sol Crociato sulla riva d'Europa non
rimaneva.
</p>

<p>
Certamente questi eserciti cotanto formidabili,
avrebbero potuto liberar l'Asia, e rispingere i Turchi
dalle vicinanze del Bosforo e dell'Ellesponto;
recentissima viveva ancora la rimembranza delle fertili
province che da Nicea ad Antiochia, erano state
tolte al Principe greco, il quale in sè trasfusi sentiva
gli antichi diritti, che il romano Impero sulla
Siria e sull'Egitto avea conquistati. Compreso da
questo entusiasmo Alessio si abbandonò, o finse
abbandonarsi all'ambiziosa speranza di vedere rovesciati
i troni dell'Asia, dai suoi novelli confederati;
ma dopo alcune meditazioni, la ragione in parte, in
parte la sua indole al sospettare propensa, il distolsero
dal confidare la sicurezza della sua persona
nelle mani di Barbari sconosciuti, o che freno di
disciplina non rispettavano. Si limitò quindi ad esigere,
<span class="pagenum"><a id="Page_322"></a>[322]</span>
fosse per prudenza o per orgoglio, dai pellegrini
Franchi un vano omaggio, o giuramento di
fedeltà, e la promessa di restituirgli quanto nell'Asia
conquisterebbero, oppure di protestarsi, in ciò che a
tali possedimenti spettavasi, umili e fedeli vassalli
del greco Impero. L'alterezza de' Crociati si mostrò
sulle prime irritata dalla proposta di una volontaria
servitù; ma ai seducenti artifizj dell'adulazione e
della liberalità a grado a grado cedettero, e quei
primi che ad umiliazione soggiacquero ad insinuarla
ai proprj compagni cooperarono. L'orgoglio di
Ugo di Vermandois, fu men forte nell'animo suo
degli onori che durante la cattività ricevette, e l'esempio
d'un fratello del re di Francia, tutti gli altri a
sommessione eccitò. Quanto a Goffredo, tutte le considerazioni
semplicemente umane, a quella che ei
credeva gloria divina, e al buon successo dell'armi
sue posponeva, laonde costantemente respinse le sollecitazioni
di Raimondo e di Boemondo, che con
ardore gli consigliavano il tentare la conquista di
Costantinopoli. Da siffatta virtù il greco Imperatore
commosso, nominò, e giustamente, Goffredo il campion
dell'Impero, e nobilitonne il titolo di vassallo
coll'altro di figlio adottivo, che con tutte le solenni cerimonie
gli conferì<a class="tag" id="tag455" href="#note455">[455]</a>. Boemondo contro cui da prima
tutto l'odio di Alessio si rivolgea, venne accolto come
un antico e fedele confederato da questo Principe,
<span class="pagenum"><a id="Page_323"></a>[323]</span>
il quale, se gli ricordò le antiche ostilità, il fece
soltanto per encomiare il valore e la gloria, che nelle
pianure di Durazzo e di Larissa, questo figlio di Guiscardo
si procacciò. Venne quindi Boemondo alloggiato,
mantenuto e servito con reale magnificenza; ma un
dì, mentre questi attraversava una loggia del palagio,
una porta, come a caso rimastane aperta, gli lasciò
vedere un cumulo d'oro e d'argento, di suppellettili e
arredi preziosi, ammucchiati con apparente disordine
e d'un'altezza, che tenea lo spazio frapposto tra il
pavimento e la soffitta. «Quai conquiste, meditò
fra sè stesso l'avaro ambizioso, potrebbero farsi col
soccorso di questo tesoro! — È vostro, si affrettò a
dire un Greco che gli leggea negli occhi, i sentimenti
dell'animo:» Boemondo, dopo avere titubato un
istante, si degnò accettare un così magnifico donativo;
e gli si fece inoltre sperare un principato independente:
ma Alessio senza profferire un assoluto rifiuto, evitò
di rispondere all'inchiesta audace, fattasi dal Normanno
per divenire Gran Domestico, ossia Generale
dell'Oriente. Anche i due Roberti, uno figlio del re
d'Inghilterra, l'altro parente di tre Regine, inchinarono
a lor volta il trono d'Alessio<a class="tag" id="tag456" href="#note456">[456]</a>. Una lettera
di Stefano di Chartres attesta i sentimenti d'ammirazione,
che questo Principe studiavasi di manifestare
all'Imperator greco, da lui chiamato il migliore
e il più liberale degli uomini; e si persuadeva
esserne il favorito, tanto più per la promessa ottenutane,
di vedere innalzato, e presentato di possedimenti,
<span class="pagenum"><a id="Page_324"></a>[324]</span>
il più giovine de' proprj figli. Il Conte di
S. Gille e di Tolosa, che nella sua provincia meridionale,
quasi straniero di lingua e nazione al re
di Francia, di questo riconosceva appena la supremazia,
annunziò superbamente alla presenza de' suoi
centomila uomini, di non voler essere che servitore
e soldato di Cristo, e che il Principe greco potea
ben contentarsi d'un negoziato di amicizia e di
lega, come fra Principi eguali si usa; colla quale
ostinata resistenza rendè maggiore, agli occhi almeno
de' Greci, il merito della sommessione, a cui in appresso
si uniformò. «Ei splendea fra i Barbari, dice
la principessa Comnena, come il Sole fra le stelle
del Firmamento». L'Imperatore si disacerbò col suo
fedele Raimondo, narrandogli l'avversione che nel
suo animo aveano destata, la fama e l'audacia dei
guerrieri francesi, e i sospetti che sui disegni di
Boemondo avea concepiti. Istrutto per lunga esperienza
ne' politici accorgimenti, il conte di Tolosa
non durò fatica ad accorgersi, che menzognera esser
potea l'amicizia di Alessio, ma che costui nell'odiare
almeno era sincero<a class="tag" id="tag457" href="#note457">[457]</a>. Lo spirito di cavalleria nella
persona di Tancredi, fu l'ultimo a cedere, nè eravi
chi potesse arrossire nel seguir gli esempj d'un
cavaliere sì valoroso. Sdegnati parimente l'oro e gli
encomj del Principe greco, castigò alla presenza di
lui la tracotanza di un patrizio; indi sotto le spoglie
di semplice soldato fuggì nell'Asia, cedendo, comunque
il sagrifizio fosse penoso al suo orgoglio,
alla autorità di Boemondo e all'interesse della causa
<span class="pagenum"><a id="Page_325"></a>[325]</span>
comune. La ragion migliore e più concludente di
tanta sommessione de' Crociati, si era che non poteano
attraversare lo stretto, nè compiere quindi il
lor voto senza la permissione e le navi di Alessio.
Ma in segreto speravano che giunti sul continente
dell'Asia, i loro acciari cancellerebbero tanta vergogna,
e romperebbero una obbligazione, della quale
potea sperarsi che lo stesso Principe di Bisanzo,
non avrebbe troppo religiosamente serbati i patti.
Intanto la formalità del prestato omaggio fe' prestigio
agli occhi di un popolo, presso il quale da lungo
tempo tenea vece di possanza l'orgoglio. Sedutosi
sull'alto suo trono l'Imperatore, rimase muto ed
immobile intanto che i Principi latini lo adoravano,
e si sottomettevano a baciargli i piedi o le ginocchia.
Gli stessi storici de' Crociati, vergognando di
confessare tanta viltà, non ardiscono però di negarla<a class="tag" id="tag458" href="#note458">[458]</a>.
</p>

<p>
L'interesse pubblico, o particolare, rattenea i Duchi
e i Conti da clamorose querele; ma fuvvi un Barone
francese, Roberto di Parigi, a quanto viene supposto<a class="tag" id="tag459" href="#note459">[459]</a>,
il quale ardì salire sul trono, e mettersi a
<span class="pagenum"><a id="Page_326"></a>[326]</span>
fianco di Alessio. Sul quale atto avendolo prudentemente
rimproverato Baldovino, costui si fece con
impeto a rispondere nel suo barbaro idioma: «chi
è egli finalmente questo screanzato che si prende la
libertà di star seduto sul proprio scanno, mentre
tanti valorosi capitani rimangono in piedi dintorno
a lui?» Tacque l'Imperatore, e dissimulò la sua
indignazione, chiedendo soltanto all'interprete la
spiegazione di que' detti di Roberto, benchè ai gesti
e al contegno, onde furono pronunziati, avesse potuto
indovinarli egli stesso. Prima che i Crociati partissero,
Alessio mostrò curiosità di sapere chi fosse
questo ardimentoso Barone. Egli medesimo gliel rispose:
«Io sono Franco, e vanto nobiltà purissima,
antichissima del mio paese. Posso dirvi che nelle
mie vicinanze è posto un oratorio<a class="tag" id="tag460" href="#note460">[460]</a>, ove si trasferiscono
quelli che bramano provare in particolar
combattimento il proprio valore; colà volgono le lor
preci a Dio e ai Santi suoi, sintanto che vedano
<span class="pagenum"><a id="Page_327"></a>[327]</span>
comparire un nemico. Ci sono stato più d'una volta,
e non ho per anche ritrovato un avversario che ardisca
accettare una mia disfida». Alessio congedò questo
prode, dandogli alcuni saggi consigli sulla condotta
da tenersi nel far la guerra co' Turchi; e gli
storici francesi narrarono con compiacenza un tal
singolare esempio de' costumi del loro secolo e del
lor paese.
</p>

<p>
<span class="sidenote">A. D. 1097</span>
</p>

<p>
Alessandro intraprese e ridusse a termine la conquista
dell'Asia con trentacinquemila Greci o Macedoni<a class="tag" id="tag461" href="#note461">[461]</a>,
fondando soprattutto la propria fiducia sul
valore e sulla disciplina della sua falange d'infanteria.
Il precipuo nerbo de' Crociati si stava nella loro cavalleria,
onde allor quando negli spianati di Bitinia,
vennero passati in rassegna, i cavalieri e i sergenti
a cavallo di seguito, sommavano a centomila combattenti
compiutamente armati d'elmo e di giaco. Una tal
sorte di soldati ben meritava ne fosse fatta una enumerazione
scrupolosa ed autentica; nè per vero è cosa da
maravigliarne che in un primo sforzo il fiore della cavalleria
di tutta l'Europa abbia potuto somministrare
questa formidabile unione di armati a cavallo. Avvi
luogo a credere che i fanti venissero serbati alle fazioni
degli arcieri, de' guastatori, degli esploratori.
Ma il disordinamento che fra coteste turbe regnava,
non permise alcuna certa congettura sul numero
di coloro che le formavano, nè a determinarlo
abbiamo altra guida che l'opinione, o la fantasia di
<span class="pagenum"><a id="Page_328"></a>[328]</span>
un cappellano del conte Baldovino<a class="tag" id="tag462" href="#note462">[462]</a>, la cui testimonianza
nè sopra un esame oculare, nè sopra avverate
nozioni si fonda: ei conta seicentomila pellegrini atti
a portar l'armi, non comprendendo fra questi i preti,
i frati, le donne, e i fanciulli che il campo de' Latini
seguivano. Senza dubbio griderà all'esagerazione il lettore;
ma prima che egli si riabbia dalla sua sorpresa,
stimo opportuno l'aggiugnere, seguendo sempre la medesima
autorità, che, se tutti coloro i quali ricevettero
la divisa della Croce, il proprio voto avessero adempiuto,
più di sei milioni d'Europei per la spedizione
d'Asia sarebber partiti. Sopraffatto io medesimo da
quanto il narratore dianzi citato mi vorrebbe far credere,
trovo qualche conforto dal parere profferito a
tale proposito da uno Storico più giudizioso e assennato<a class="tag" id="tag463" href="#note463">[463]</a>,
il quale convenendo in quella parte di calcolo
che si riferisce alla cavalleria, quanto al rimanente
taccia di credula dabbenaggine il prete di
Chartres, dubitando per fino se le contrade <i>cisalpine</i>
(così dee chiamarle un Francese) possano somministrar
uomini che a sì sterminate migrazioni col loro
numero corrispondano. Lo storico scettico, più tranquillo
ancora nelle sue meditazioni, rammenterà che
<span class="pagenum"><a id="Page_329"></a>[329]</span>
molta mano di questi pietosi volontarj, nè anco videro
Nicea, o Costantinopoli. Capriccioso e di breve durata
è il predominio dell'entusiasmo: laonde una parte
di que' pellegrini, la ponderazione, o la paura, la debolezza
o la indigenza rattennero: altri tornarono addietro
spaventati dagli ostacoli del cammino, tanto meno
superabili, che que' fanatici ignoranti non gli aveano
preveduti. Le ossa di una gran parte di costoro copersero
i paesi inospiti dell'Ungheria e della Bulgaria.
Il loro antiguardo dal Sultano de' Turchi fu
fatto in pezzi; e già la perdita della prima spedizione
è stata calcolata di trecentomila uomini uccisi, o
morti di stento, e per l'influenza del clima. Ciò nullameno
ne rimaneva ancora, e giugnevano di continuo
truppe sì numerose, che lo stupor de' Greci parimente
eccitarono. La faconda energia della greca lingua sembra
non bastare allo studio postosi dalla principessa
Comnena nell'amplificare il numero di queste genti<a class="tag" id="tag464" href="#note464">[464]</a>.
«Tutti gli sciami delle locuste, tutte le foglie
e tutti i fiori della terra, le arene del mare, e le stelle
del cielo» non sono che imperfette immagini di quanto
ella ha veduto o inteso dire. Talchè finalmente
esclama che «l'Europa smossa dalle sue fondamenta è
precipitata contro dell'Asia». Regna tuttavia la stessa
incertezza sul numero a cui gli antichi eserciti di
<span class="pagenum"><a id="Page_330"></a>[330]</span>
Dario e di Serse sommavano; nondimeno propendo
a credere che fino allora, entro il recinto di un solo
campo, non si fossero mai trovate raccolte tante
soldatesche, quante se ne adunarono all'assedio di
Nicea, prima azione campale de' Principi latini. Sono
or noti i motivi che li spinsero, l'indole loro, il genere
d'armi che da questi si adoperava. La più grossa
parte di loro truppe andava composta di Franchi:
poderosi rinforzi aveano ricevuti dalla Puglia e dalle
rive del Reno: bande di venturieri dalla Spagna, dalla
Lombardia e dall'Inghilterra<a class="tag" id="tag465" href="#note465">[465]</a> erano accorse: oltre
ad alcuni selvaggi fanatici, pressochè ignudi, feroci nelle
case loro, nell'esterne guerre paurosi, che dalle montagne
della Scozia e dalle paludi dell'Irlanda sbucarono<a class="tag" id="tag466" href="#note466">[466]</a>.
Se la superstizione non avesse riguardata come
sacrilega un'antiveggenza per cui sarebbero stati privi
<span class="pagenum"><a id="Page_331"></a>[331]</span>
del merito del pellegrinaggio i deboli e gl'indigenti,
la folla di coloro che consumavano le vettovaglie
senza guadagnarsele col proprio valore, avrebbe potuto
fermarsi negli Stati del greco Imperatore, sintantochè
i lor compagni più atti a tale spedizione, le
avessero aperto e assicurato il cammino del Santo
Sepolcro. Ma venne permesso di affrettarsi a visitarlo,
chè non era ancora liberato, a quante ciurme, o valorose,
o non valorose passarono il Bosforo. Avvezze
ai climi settentrionali, le esalazioni e i cocenti
raggi del sole, ne' deserti della Sorìa non poterono
sopportare. Con insensata prodigalità consumarono
gli adunamenti d'acque e di viveri; per la
copia loro le interne parti del paese estenuavano affatto;
già lontano avevano il mare, e i Greci mal
contenti de' Cristiani di tutte le Sette, dal ladroneccio
e dalla voracità de' latini confratelli lungi fuggivano.
Pervenuti a sì orribile necessità, la fame per fin li
costrinse a cibarsi delle carni de' lor prigionieri, e
adulti, e fanciulli; con che procacciatisi il nome e la
riputazione di cannibali, si accrebbe ne' Saracini l'orrore
che contra gli europei idolatri nudrivano<a class="tag" id="tag467" href="#note467">[467]</a>. A
certi esploratori introdottisi nella cucina di Boemondo
vennero mostrati alcuni corpi umani posti allo spiedo,
e i Normanni credettero atto accorto l'accreditare
una vociferazione che, se maggior terrore incutea
negli Infedeli, il loro odio parimente contra i
Cristiani aumentava<a class="tag" id="tag468" href="#note468">[468]</a>.
</p>

<p>
<span class="pagenum"><a id="Page_332"></a>[332]</span>
</p>

<p>
<span class="sidenote">A. D. 1097</span>
</p>

<p>
Volentieri io mi son diffuso nel narrare i primi
atti de' Crociati, che dipingono parimente i costumi
e l'indole degli Europei di que' giorni. Ma restringerò
il molesto e uniforme racconto di tante oscure
imprese che la forza eseguì, e l'ignoranza descrisse.
Dal loro primo campo situato ne' dintorni di Nicomedia,
innoltratisi per più riprese, e uscendo fuori
degli angusti limiti del greco Impero, si apersero
per mezzo alle montagne una strada, e la pietosa
lor guerra contra il Sultano de' Turchi incominciarono,
assediandone la capitale. Dall'Ellesponto sino
alle frontiere della Sorìa, gli Stati di Rum, reame
del ridetto Principe, si estendevano, vietando così ai
pellegrini la strada di Gerusalemme. Ivi regnava
Kilidge-Arslan, o Solimano<a class="tag" id="tag469" href="#note469">[469]</a>, come dicemmo,
uscito della schiatta di Selgiuk, e figlio del primo
conquistatore. Nel difendere un paese, che i Turchi
riguardavano come loro legittima proprietà, Solimano
meritò gli encomj de' suoi nemici medesimi,
che soli ai posteri lo hanno dato a conoscere. Cedendo
<span class="pagenum"><a id="Page_333"></a>[333]</span>
al primo impeto di quel torrente, la sua famiglia,
i tesori entro Nicea pose in salvo, ritirandosi
nelle montagne, ove cinquantamila uomini a cavallo
il seguirono; e due volte ne scese per affrontar gli
assedianti, il campo de' quali offeriva un cerchio imperfetto
di sei miglia all'incirca. Alte e saldissime
mura, fiancheggiate da trecentosettanta torri, e da
profonda fossa difese, la città di Nicea circondavano;
e le facea presidio il fiore de' Musulmani che guardavano
i confini, per cui gli Stati turchi dalla Cristianità
eran disgiunti; gente valorosa, ben addestrata
alla guerra, e del culto suo zelantissima. Innanzi
alla indicata città i Principi Franchi accamparonsi;
ma le loro fazioni, nè si comunicavano scambievolmente,
nè ad una massima generale sottomettevano.
L'emulazione animava il valor de' medesimi; poi
questo valore contaminavano le crudeltà, e l'emulazione
tralignava in invidia e in discordie. I Latini
adoperarono, all'assedio di Nicea, tutte le macchine
da guerra dall'Antichità conosciute. Mine, arieti,
testuggini, torri sulle ruote, (<i>belfredi</i>), baliste, fuochi
artifiziali, catapulte, fionde, e balestre che pietre
e dardi lanciavano<a class="tag" id="tag470" href="#note470">[470]</a>. Durante cinque settimane di
fatiche e di pugne, molto sangue fu sparso; e gli
assedianti, sopra tutti il conte Raimondo, fecero
alcuni progressi; ma i Turchi durar potevano nel
resistere e assicurarsi la ritirata, fintantochè dominavano
<span class="pagenum"><a id="Page_334"></a>[334]</span>
il lago Ascanio<a class="tag" id="tag471" href="#note471">[471]</a>, che al ponente di Nicea
per parecchie miglia si estende. La prudenza e l'industria
di Alessio, un tale ostacolo superarono; sua
mercè, vennero trasportati dal mare in sul lago,
molti battelli carichi di abili arcieri, che alla fuga
della Sultana si opposero. Già Nicea era stretta da
tutte le bande, quando un messo dell'Imperator
greco, avvertì gli abitanti di sottrarsi, finchè ne
erano in tempo, al furore de' Selvaggi d'Europa,
accettando la protezione del suo Signore. Laonde
nel momento della vittoria, o certamente allorchè
vi era ogni ragion di sperarla, i Crociati, avidi di
sangue e di strage, furono costretti fermarsi alla
vista dello stendardo imperiale, che sventolava sulle
mura della rocca; ed una sì importante conquista,
Alessio con grande cura a sè medesimo riserbò. La
voce dell'onore e dell'interesse, al bisbigliar dei
Capi impose silenzio. Dopo un riposo di nove giorni,
s'incamminarono verso la Frigia, condotti da
un Generale greco, che inteso però sospettavano col
Sultano. La Sultana e i primarj servi di Solimano,
ottennero senza riscatto la loro libertà: e questa
generosità dall'Imperatore usata ai miscredenti<a class="tag" id="tag472" href="#note472">[472]</a>,
per una prova di perfidia ebbesi dai Latini.
</p>

<p>
<span class="pagenum"><a id="Page_335"></a>[335]</span>
</p>

<p>
<span class="sidenote">A. D. 1097</span>
</p>

<p>
Più irritato che avvilito si mostrò Solimano della
perdita della sua capitale. Fatta nota con manifesti
ai suoi sudditi e confederati, la straordinaria invasione
de' Barbari di Occidente, gli Emiri turchi alla
voce del Principe e della religione obbedirono. Molte
bande di Turcomanni alle bandiere del Sultano si
affrettarono; onde le forze congiunte del medesimo,
con un calcolo vago, si fecero dai Cristiani ascendere
a dugento ed anche trecento sessantamila uomini
di cavalleria. Ciò nullameno Solimano aspettò
con pazienza, che i Cristiani si fossero allontanati
dal mare, e dalle frontiere della Grecia, e volteggiando
ai lor fianchi, li seguitò. Pieni questi d'una
imprudente fiducia, marciarono in due corpi separati,
e posti fuor d'abilità di vedersi l'un l'altro; onde poche
miglia di qua da Dorilea nella Frigia, il corpo di
sinistra, il men numeroso, fu sorpreso da Solimano
che lo assalì, e quasi sconfisse<a class="tag" id="tag473" href="#note473">[473]</a>. Il caldo della
stagione, il nembo di frecce, le grida degli Ottomani
avendo sparso per ogni dove il terrore e la
confusione, i Crociati, perduta ogni speranza, si sbaragliarono,
e se la inegual pugna si resse, fu dovuto
anzi che all'abilità, al valor personale di Boemondo,
<span class="pagenum"><a id="Page_336"></a>[336]</span>
di Tancredi e di Roberto di Normandia. La
vista delle bandiere di Goffredo, che col Conte di
Vermandois e con sessantamila uomini di cavalleria,
in soccorso de' suoi accorreva, rianimò lo stremato
coraggio delle soldatesche. Raimondo di Tolosa, e
il Vescovo di Puy, ben tosto arrivarono col rimanente
dell'esercito, e senza riposarsi un istante, si
schierarono in ordine di battaglia, e la pugna rincominciò.
Intrepidi la sostennero gli Ottomani, ed
uno sprezzo eguale, con cui venivano riguardati i
popoli della Grecia e dell'Asia, fece confessare ad
entrambe le parti, che i soli Turchi ed i Franchi il
nome di soldati si meritavano<a class="tag" id="tag474" href="#note474">[474]</a>. Variati furono
gli assalti, e li contrabbilanciò la differenza delle
armi e della disciplina; da una banda si faceva
impeto immediato, rapidi moti dall'altra operavansi;
con lancia inclinata i Cristiani affrontavano, opponeano
i Turchi le lor chiaverine; oltre alle differenze
della pesante e larga spada de' primi, della
ricurva sciabola che gli altri portavano, delle vesti
leggiere e ondeggianti e della greve armadura, dell'arco
de' Tartari e della balestra; sino a quei giorni
sconosciuta agli Orientali<a class="tag" id="tag475" href="#note475">[475]</a>. Sintanto che i cavalli
<span class="pagenum"><a id="Page_337"></a>[337]</span>
mantennero il loro vigore, e ne' maomettani turcassi
frecce rimasero, Solimano sempre superiore, a quattromila
Cristiani fe' morder la polvere; ma sull'imbrunir
della sera all'agilità prevalse la forza: d'ambo
le parti eguale era il numero; o almeno trovavansi
in ogni luogo tante aste, quante lo spazio ne potea
contenere, e i Generali far movere; ma gli ultimi
manipoli de' Provenzali di Raimondo, girando attorno
alle colline, e senza forse averlo divisato, presero alle
spalle il nemico già stanco, e così decisero d'un esito
per sì lungo tempo sospeso: oltre alla moltitudine
de' morti di minor conto che niuno si degnò numerare,
tremila cavalieri pagani, quali nella battaglia,
quali inseguiti perirono. Saccheggiato il campo di
Solimano, oltre al prezioso bottino, offerse anche
pascolo alla curiosità de' Latini, che contemplarono
da presso tutte quell'armi e quegli attrezzi stranieri,
e i cammelli e i dromedarj, affatto nuovi per essi.
Quanto fosse importante quella vittoria, lo provò la
precipitosa fuga del Sultano; il quale seguìto da diecimila
guardie, avanzi del suo esercito, sgombrò il
territorio di Rum, correndo ad implorare i soccorsi,
e a riaccendere l'astio de' suoi compatriotti dell'Oriente.
In un cammino di cinquecento miglia, i
Crociati trascorsero le devastate campagne, e le deserte
città dell'Asia Minore, senza scontrarsi nè in
amici, nè in avversarj. Il Geografo<a class="tag" id="tag476" href="#note476">[476]</a> può delineare
<span class="pagenum"><a id="Page_338"></a>[338]</span>
i siti di Dorilea, di Antiochia, di Pisidia, di Iconium,
di Archelaide, di Germanicia, confrontando
queste antiche denominazioni, co' moderni nomi di
Eskishehr (<i>la Vecchia Città</i>), Akshehr (<i>la Città Bianca</i>),
Cogni, Erekli e Marash. I pellegrini attraversarono
un deserto, ove un bicchier d'acqua a prezzo
d'argento vendeasi; e al tormento d'una intollerabile
sete, ne succedè un maggiore, allorchè il primo ruscello
scopersero; tanto furono ad essi fatali e l'impazienza
di estinguer la sete, e l'intemperanza nello
sbramarla. Con paura, e a stento, superarono le discoscese
e sdrucciolevoli pendici del monte Tauro;
nel qual varco un grande numero di soldati, per
minorare i pericoli della salita, si spacciò delle proprie
armi, onde se il terrore non avesse preceduto
il loro antiguardo, bastava una mano di nemici risoluti,
a gettare nel profondo di orridi precipizj,
quelle torme da spavento comprese. I due più rispettabili
Capi de' Crociati, il Duca di Lorena e il
Conte di Tolosa, venivano portati entro lettighe.
Raimondo era salvo, diceasi, per miracolo, da una
malattia pericolosa, che non lasciava luogo a speranza;
Goffredo aveva sofferto grave strazio da un orso,
che ci stava nelle montagne di Pisidia cacciando.
</p>

<p>
<span class="sidenote">A. D. 1097-1151</span>
</p>

<p>
Perchè nulla mancasse alla generale costernazione,
il cugino di Boemondo e il fratello di Goffredo,
disuniti eransi dall'esercito, ciascuno co' suoi squadroni,
composti di sei o settecento uomini a cavallo.
<span class="pagenum"><a id="Page_339"></a>[339]</span>
Dopo avere attraversate rapidamente le montagne e
le coste marittime della Cilicia, da Cogni sino alle
frontiere della Sorìa, il Normanno piantò per il
primo i suoi stendardi sopra le mura di Tarso e di
Malmistra; ma l'orgoglio ingiusto di Baldovino stancata
avendo la pazienza del generoso Italiano, in
singolare certame la lor disputa definirono. Solo
motivo delle azioni di Tancredi era l'onore, nè ad
altra ricompensa fuorchè alla gloria aspirava; ma le
imprese men generose del suo rivale la fortuna favoreggiò.
Un tiranno greco od armeno, al quale i
Turchi permetteano dominare sopra i Cristiani di
Edessa<a class="tag" id="tag477" href="#note477">[477]</a>, chiamò Baldovino in soccorso, dandogli
il titolo di suo figlio e campione, che l'altro non
ricusò: ma appena introdotto nella città, eccitò il
popolo a trucidar questo padre, s'impadronì dei
tesori e del trono, ed estendendo le sue conquiste
nelle montagne dell'Armenia, e nelle pianure della
Mesopotamia, fondò al di là dell'Eufrate la prima
sovranità de' Franchi, o Latini, sovranità che cinquantaquattro
anni durò<a class="tag" id="tag478" href="#note478">[478]</a>.
</p>

<p>
<span class="sidenote">A. D. 1097-1098</span>
</p>

<p>
Trascorsero affatto la state e l'autunno, prima che
i Franchi penetrassero nella Sorìa. Se dovesse imprendersi
<span class="pagenum"><a id="Page_340"></a>[340]</span>
tosto l'assedio di Antiochia, o ripartire qua
e là l'esercito per lasciarlo in riposo, durante il
verno fu argomento di forti discussioni ne' lor consigli.
L'ardor di combattere e la brama di liberare
il Santo Sepolcro, vinsero il partito, risoluzione forse
anche consentanea alla prudenza, essendo cosa certissima
che ogni istante d'indugio scema il vigore
di un'invasione, e il terrore che ne deriva; migliora
la condizione di chi si difende. La capitale della Sorìa
difendevano l'Oronte e il ponte <i>di Ferro</i>, ponte di
nove archi che questo nome traea dalle sue porte massicce,
e da due torri costrutte a ciascuna delle estremità
del medesimo. Ma queste al valore del Duca di
Normandia non avendo potuto resistere, la vittoria
di lui aperse a trecentomila Crociati il cammino; il
qual calcolo, ammettendo anche molte perdite e diserzioni,
dimostra evidentemente esagerato l'altro
della rassegna di Nicea. Per chi si accigne a descrivere
la città di Antiochia<a class="tag" id="tag479" href="#note479">[479]</a>, non è sì agevole cosa il
trovare un termine medio, fra l'antica magnificenza
per cui sotto i successori di Alessandro e di Augusto
splendea, e l'aspetto sotto il quale mostrasi oggidì
nello stato d'invilimento, cui l'hanno ridotta i
Turchi. La Tetrapoli o le quattro città, se pure il
loro nome e sito serbavano, doveano lasciare grandi
<span class="pagenum"><a id="Page_341"></a>[341]</span>
vuoti in un circuito di dodici miglia, la quale estensione,
guernita di quattrocento torri, non collima
gran che colle cinque porte che si vedono citate sì
di frequente nella storia di quell'assedio. Ciò nullameno,
ogni apparenza dimostra, che Antiochia fosse
tuttavia e vasta, e popolosa, e fiorente. Baghisiano,
vecchio generale, difendeva a capo degli Emiri la
piazza, comandando un presidio d'uomini a cavallo,
fra i sei e i settemila, e di fanti fra i quindici e i
ventimila. Si pretende che vi perirono sotto i colpi
delle spade centomila Musulmani, e giusta i verisimili
calcoli, il numero di questi era inferiore a quel
de' Greci, degli Armeni, di que' di Sorìa, soggiogati,
non erano più di quattordici anni, dai Selgiucidi.
Ricigneano questa città alte e salde mura che, giudicandone
dai loro avanzi, s'innalzavano sessanta
piedi sopra le valli. E le parti di questo ricinto,
ove era stato adoperato men d'arte e fatica a munirle,
venian supposte difese a bastanza dalle montagne,
dalla palude e dal fiume. A malgrado però
delle sue fortificazioni, la città è stata presa successivamente
dai Persiani, dagli Arabi, da' Greci e dai
Turchi; perchè era difficile che una sì vasta circonferenza,
qualche punto debole non offerisse. Nell'assedio
che, a mezzo ottobre, i Cristiani ne impresero,
il solo vigore posto nell'eseguirlo, potea scusar l'ardimento
di averlo tentato. Quanti prodigi possono
aspettarsi dalla forza e dal valore, per parte dei
campioni della Croce si videro. Costretti sì di frequente
a battersi, or dalle sortite degli assediati, or
dalla necessità di foraggiare, or da quella di difendere
le proprie vettovaglie, e di assalire quelle dell'inimico,
ottennero spesse vittorie, e sol dobbiamo
<span class="pagenum"><a id="Page_342"></a>[342]</span>
lamentarci dall'esagerazione di chi, raccontando le
prodezze de' Franchi, ogni probabilità oltrepassò. Col
fendente della sua spada<a class="tag" id="tag480" href="#note480">[480]</a>, Goffredo spaccò in due
parti dalla spalla all'anca un Turco, del cui cadavere
cadde una metà, l'altra il corridore del Franco fino
alle porte di Antiochia si trasportò. Roberto di Normandia,
galoppando allo scontro dell'avversario, <i>pietosamente</i>
esclamò: «consacro la tua testa ai demonj
dell'inferno», e col primo colpo di sciabola gli
fendè il capo insino al petto: ma la realtà o la
fama di tali gigantesche avventure<a class="tag" id="tag481" href="#note481">[481]</a>, avrà certamente
persuasi i Musulmani, a trincerarsi entro le
loro mura, e contro mura di mattoni e di terra,
sono armi impossenti la lancia e la spada. L'ignoranza
e la negligenza de' Crociati, li rendea mal
atti a regolare le lunghe e successive fazioni di un
assedio; oltrechè, mancavano e d'intelligenza per
<span class="pagenum"><a id="Page_343"></a>[343]</span>
inventare le macchine che le possono agevolare, e
di danaro per provvederle, e d'industria per prevalersene.
Nella conquista di Nicea, eransi maravigliosamente
giovati dell'erario e del sapere dell'Imperatore
Alessio, e di questo possente soccorso mal
teneano luogo nel secondo assedio, alcuni legni pisani
e genovesi, che il commercio, o la religione
traevano sulle coste della Sorìa. Penuriavasi di vettovaglie,
incerti i modi di provvederle, difficili e
pericolose le comunicazioni. Fosse trascuratezza, o
impotenza, i Cristiani non aveano stretta per ogni
lato la città, e due porte di essa, rimaste libere, assicuravano
continuamente nuovi rinforzi e viveri alla
guernigione. In sette mesi d'assedio, i Crociati videro
pressochè distrutta la loro cavalleria, oltre ad uno
sterminato numero di soldati, che le fatiche, la fame e
le diffalte lor tolsero; nè intanto alcun considerabile
progresso avevano fatto. E forse più lungo tempo incerto
sarebbe stato l'esito di loro impresa, se lo
scaltrito e ambizioso Boemondo, l'Ulisse de' Latini,
le armi dell'inganno e del tradimento non avesse
operate. Antiochia racchiudeva molta mano di malcontenti
Cristiani: fra quali Firuz, rinnegato della
Sorìa, godendo il favor dell'Emiro aveva il comando
di tre torri. Costui col farsi merito di un nuovo pentimento,
nascose forse ai Latini, e a sè medesimo,
l'obbrobrio della propria perfidia. Ragione di mutuo
interesse avendo pertanto posti in segreta corrispondenza
Firuz e il Principe di Taranto, Boemondo
manifestò ai Duci assembrati in consiglio, come dipendesse
da lui il farli entrare nella città, ma per
prezzo del servigio, richiese la sovranità di Antiochia.
Erano quelli a sì dure estremità che dovettero accettare
<span class="pagenum"><a id="Page_344"></a>[344]</span>
un partito, da cui sulle prime per gelosia rifuggirono.
I Principi francesi e normanni mandarono ad effetto
questa sorpresa, salendo eglino stessi le scale di corda
che venivano lor gettate fuor delle mura. Il contrito
proselito de' Cristiani, colle mani ancora grondanti
del sangue d'un suo fratello, che avea, agli occhi di lui,
troppi scrupoli, abbracciò i servi di Dio e nella città
gl'introdusse. Apertesi all'esercito le porte, i Musulmani
sperimentarono che, se era inutile il sottomettersi,
il resistere diveniva impossibile; ma le Fortezze
avendo ricusato di arrendersi, i vincitori si trovarono
ben tosto circondati e assediati dall'esercito innumerevole
di Kerboga, Principe di Mosul, che, accompagnato
da vent'otto Emiri, in soccorso d'Antiochia
accorreva. Per venticinque giorni, i Cristiani rimasero
in tale stato che speranza di salvamento non
offeriva, e già l'orgoglioso luogotenente del Califfo,
sola alternativa per la morte o la schiavitù, ad
essi lasciava<a class="tag" id="tag482" href="#note482">[482]</a>.
</p>

<p>
<span class="sidenote">A. D. 1098</span>
</p>

<p>
A tale eccesso di sciagure condotti, raccolsero quante
forze lor rimanevano, e usciti della città, con una
vittoria delle più memorande, distrassero e spersero
in un sol giorno tanta copia di Turchi e d'Arabi,
che i vincitori poterono, senza tema di essere contradetti,
calcolare a seicentomila uomini<a class="tag" id="tag483" href="#note483">[483]</a> il numero.
<span class="pagenum"><a id="Page_345"></a>[345]</span>
Porterò fra poco le mie indagini su quella parte di
tal vittoria che al soccorso di confederati soprannaturali
venne attribuita; ma l'intrepida disperazione
de' Franchi fu la cagione naturale della vittoria di
Antiochia, e aggiungasi ancora, la sorpresa, la discordia,
e forse gli abbagli degl'ignoranti e presuntuosi loro
avversarj. La confusione di quella giornata si è frammessa
ne' racconti di chi l'ha descritta: non passeremo
nullameno sotto silenzio quanto vi si narra intorno
alla tenda di Kerboga, vasto palagio ambulante, ricco
di tutto il fasto dell'Asia, ed atto a contenere oltre
duemila persone. Dalle stesse descrizioni udiamo ancora
che le guardie di Kerboga, in numero di tremila,
andavano, non meno de' lor cavalli, tutte coperte di
un'armadura di acciaio.
</p>

<p>
Finchè durarono l'assedio e la difesa di Antiochia,
i Crociati, or mostraronsi inorgogliti per la vittoria,
ora oppressi dalla disperazione, or notavano nell'abbondanza,
or la fame e gli stenti stremavanli. Un
filosofo contemplativo avrebbe ragione d'immaginarsi
che la fede de' Crociati grandemente sugli atti
loro operasse, e che i soldati del vessillo della Redenzione,
i liberatori del Santo Sepolcro, con una
vita sobria e virtuosa, si apparecchiassero alla palma
del martirio, ognor presente ai lor guardi. Ma la pia
<span class="pagenum"><a id="Page_346"></a>[346]</span>
illusione vien dissipata dalla esperienza: onde rade
volte la storia delle guerre profane offre scene di
dissolutezza e di prostituzione da paragonarsi con
quelle che sotto le mura di Antiochia avvenivano.
Il boschetto di Dafne non era più, ma, tuttavia infetto
delle antiche corruttele l'aere della Sorìa, i Cristiani
non resistettero nè alle tentazioni inspirate dalla
natura, nè a quelle che la natura respinge<a class="tag" id="tag484" href="#note484">[484]</a>; sprezzando
essi l'autorità de' lor Capi, e sermoni ed editti
nulla poteano contra disordini che alla disciplina militare,
e alla purezza evangelica parimente opponeansi.
Così ne' primi giorni dell'assedio, come ne' primi di
Antiochia occupata, i Franchi dissiparono con tutta
la prodigalità della spensieratezza quelle vettovaglie,
che una frugale economia avrebbe fatto durare per
molte settimane e per molti mesi; que' devastati dintorni
non poteano più somministrar loro alcuna cosa,
nè andò guari che l'esercito de' Turchi dal quale
erano circondati, li privò d'ogni comunicazione coll'interno
del paese. Le infermità, compagne inseparabili
della fame, acquistarono maggiori gradi di
malignità dalle piogge del verno, dai calori della
state, dal mal sano nudrimento, dall'affollamento
stesso della moltitudine. Le schifose pitture della peste
e della fame essendo sempre le medesime, la nostra
immaginazione può facilmente additarci, quai
fossero i patimenti di questi sciagurati, quali le misere
provvisioni per cui si studiavano di alleviarli.
Quanto rimanea de' tesori e delle prede veniva da
<span class="pagenum"><a id="Page_347"></a>[347]</span>
essi con larga mano adoperato a procacciarsi i più vili
alimenti. Quali saranno state le angosce del povero,
se il conte di Fiandra e Goffredo, dopo avere pagato
quindici marchi d'argento per una capra, e altri
quindici per un cammello etico,<a class="tag" id="tag485" href="#note485">[485]</a> si videro costretti
l'uno a mendicare un pranzo, l'altro a cercare
in prestito un cavallo! Sessantamila cavalli
passati dianzi in rassegna nel campo, trovavansi prima
del terminar dell'assedio, ridotti a soli duemila. L'infiacchimento
del corpo, e i terrori dell'immaginazione,
avendo ammorzato l'entusiasmo de' pellegrini,
l'amor della vita<a class="tag" id="tag486" href="#note486">[486]</a> divenne più forte de' sentimenti
dell'onore e della religione. Fra que' Capi nullameno
possono annoverarsi tre eroi, da tema e demerito serbatisi
immuni. Goffredo di Buglione che la sua pietà
magnanima sostenea; Boemondo per impulso d'ambizione
e di personale interesse; e Tancredi, il quale,
siccome verace Cavaliere, protestò che sintantochè
gli sarebbero rimasti quaranta compagni per seguirlo,
non avrebbe abbandonata la spedizione della Palestina.
Ma il conte di Tolosa e di Provenza infermò,
e finta ne fu sospettata la malattia; le censure della
<span class="pagenum"><a id="Page_348"></a>[348]</span>
Chiesa richiamarono dalle coste marittime il Duca di
Normandia. Ugo il Grande, benchè comandasse l'antiguardo
dell'esercito, si valse di un pretesto equivoco
per ritornarsene in Francia: Stefano di Chartres abbandonò
obbrobriosamente lo stendardo nelle sue mani
affidato e il Consiglio cui presedeva; i soldati ogni
coraggio perdettero in veggendo partire Guglielmo
Visconte di Melun, che i colpi vigorosi della sua
azza da guerra avean fatto soprannomare il <i>Carradore</i>;
i devoti rimasero scandalezzati della caduta
di Piero l'Eremita, che dopo avere armata tutta
l'Europa contro dell'Asia, alle molestie d'un forzato
digiuno tentò sottrarsi. I nomi di tant'altri
guerrieri che mancarono di coraggio, vennero cancellati,
come si esprime uno storico, dal libro di vita;
e coll'epiteto ignominioso di ballerini da corda furono
qualificati que' tanti che, per fuggire da Antiochia,
ne scalarono di notte tempo le mura. L'Imperatore
Alessio che pareva movesse in soccorso de' Latini<a class="tag" id="tag487" href="#note487">[487]</a>,
atterrì in udendo come ad estremo caso fosser
ridotti. Tutti in preda ad una tetra disperazione,
quasi aspettavano omai con tranquillità il loro destino.
Vane tornarono le prove de' giuramenti e delle punizioni,
talchè per costringerli i soldati a difender le mura,
fu di mestieri metter fuoco alle case ove stanziavano.
</p>

<p>
Eppure quello stesso fanatismo, che a quasi inevitabile
distruzione gli aveva condotti, li fece uscire
<span class="pagenum"><a id="Page_349"></a>[349]</span>
vittoriosi di un tal pericolo. In una tale spedizione, in
mezzo ad un esercito di simil natura, frequenti e
famigliari esser doveano le visioni, le profezie ed i
miracoli. Questi, nel durare de' patimenti che i Cristiani
soffersero in Antiochia, si ripeterono con maggior
forza e con istraordinario buon successo. Ora
sant'Ambrogio aveva assicurato un pio Ecclesiastico
che il momento della grazia e della liberazione esser
dovea preceduto da due anni di prova. Or narravasi
di alcuni disertori arrestati da Cristo comparso in
persona per rampognarli; i morti si erano obbligati
ad uscire fuor dalle tombe per combattere a fianco
de' proprj fratelli. La Vergine aveva ottenuto ai Franchi
il perdono de' lor peccati, e la confidenza di
ognuno fu invigorita dalla fausta e luminosa scoperta
della <i>Santa Lancia</i><a class="tag" id="tag488" href="#note488">[488]</a>. In tali estremità, molto lodata
venne la politica di que' duci, e certamente
almeno meritevole era di scusa. Ma di rado, una
pia frode in mezzo ad un numeroso consiglio può
concertarsi; bensì un impostore volontario avea di
che fondarsi sull'appoggio degli uomini istrutti e
sulla credulità popolare. Un prete, nomato Pietro
Bartolommeo, della diocesi di Marsiglia, fornito di un
ingegno rozzamente artificioso, e de' cui costumi
era sospetta la fama, si mostrò alla sala del Consiglio
per rivelare ivi, come Sant'Andrea gli fosse
apparso per tre volte durante il sonno, e dopo minacciategli
terribili punizioni, se ai comandi del
Cielo osava resistere, così gli avesse parlato: «In
<span class="pagenum"><a id="Page_350"></a>[350]</span>
Antiochia, nella chiesa di mio fratello, San Pietro,
vicino all'Altar Maggiore, si troverà, scavando sotterra,
il ferro che percosse il costato del nostro Redentore.
Fra tre giorni, questo strumento dell'eterna
salute verrà manifestato ai suoi discepoli, e la liberazione
de' medesimi opererà. Cercate, e troverete.
Sollevate questo mistico ferro in mezzo all'esercito,
e andrà a ferire fino nell'anima i miscredenti». Il
vescovo di Puy, Legato del Papa, mostrò di ascoltare,
con indifferenza e poca fiducia, la rivelazione del
prete marsigliese; ma avidamente l'accolse il Conte
Raimondo, che questo suo fedele suddito aveva prescelto,
a nome dell'appostolo, per essere guardiano
della Santa Lancia. Deliberatosi di tentare l'esperimento,
nel terzo giorno indicato dalla profezia, il
messo di S. Andrea, dopo essersi, com'era convenevole,
a ciò preparato col digiuno e colla preghiera,
introdusse nel tempio dodici spettatori di sua
confidenza, nel cui novero il Conte Raimondo e
il Cappellano di lui computavansi; sbarrate vennero
le porte per evitare l'affoltamento delle turbe
impazienti di verificare il prodigio. Si cominciò lo
scavamento nel luogo che era stato accennato; ma
gli operai che si davano la muta, dopo essere scesi
co' loro ordigni fino alla profondità di dodici piedi,
non quindi rinvenivano quanto cercavasi. Solamente
la sera, allorchè il Conte si fu ritirato alle sue
stanze, e quando gli spettatori, stanchi incominciavano
a bisbigliare, Bartolommeo in camicia, e dopo
essersi levate le scarpe, si calò coraggiosamente entro
la fossa. L'oscurità dell'ora e del luogo, gli agevolò
l'artifizio di celare in quella cavità il ferro di
una lancia che a qualche Saracino avea appartenuto.
<span class="pagenum"><a id="Page_351"></a>[351]</span>
Al primo suono, al primo scricchiolar dell'acciaro,
venne salutato fra acclamazioni di divozione e di
gioia. Toltala quindi dal luogo ov'era stata nascosta,
la Santa Lancia venne avvolta in un velo di
seta ricamato, ed esposta alla venerazione de' Crociati.
Da quel momento le angosce loro in grida di
giubilo e di entusiasmo si convertirono, e il rinato
entusiasmo restituì alle scoraggiate truppe l'antico
valore. Qualunque sia stata la parte che a tale avvenimento
ebbero i Capi, e che che si pensassero della
cosa, certamente un sì felice cambiamento, per tutte
le vie suggerite dalla disciplina e dalla Religione, protessero.
Rimandati vennero ai loro alloggiamenti i
soldati, raccomandatosi ai medesimi di affortificare
il corpo e l'anima per essere in tutto apparecchiati
al prossimo combattimento; consumassero senza tema
le ultime vettovaglie e i foraggi, aspettando allo
schiarire del nuovo giorno il segnale della vittoria.
Ricorrendo alla domane la festa de' SS. Pietro e Paolo,
le porte di Antiochia si apersero, ed una processione
di preti e monaci uscì cantando il salmo di
guerra.
</p>

<p>
La battaglia fu ordinata in dodici corpi ad onore
de' dodici Appostoli; il cappellano di Raimondo ebbe, a
nome e vece del suo Signore, l'incarico di portare la
Santa Lancia. La possa di questa reliquia, o trofeo,
si fece sentir fortemente non solo ai servi di Cristo, ma
forse anche a quelli che nemici ne erano<a class="tag" id="tag489" href="#note489">[489]</a>. E ad invigorirla
<span class="pagenum"><a id="Page_352"></a>[352]</span>
contribuì il caso, o uno stratagemma, o la
voce sparsasi di un nuovo miracolo. Tre cavalieri
vestiti di bianco e di splendenti armadure coperti,
furono veduti uscire delle montagne. Ademaro, Legato
pontifizio esclamò essere eglino i martiri San
Giorgio, San Teodoro e San Maurizio. Il tumulto
delle pugne non avendo lasciato il tempo nè di dubitare,
nè di avverare le cose, favorevole si fu la creduta
apparizione ad abbagliare gli occhi e la fantasia,
di un esercito di fanatici. Così ne' momenti
del pericolo, come ne' primi della vittoria, non vi
fu chi sulla veracità della rivelazione di Bartolommeo
Marsigliese mostrasse dubbio; ma in mezzo alla calma
che venne dopo, gli onori e le copiose elemosine
che la dignità di guardiano della Santa Lancia
al Conte di Tolosa produsse, nel moverli ad invidia,
risvegliarono la ragione nelle menti de' suoi
rivali. Un Cherco normanno osò esaminare con occhio
filosofico le credibilità della leggenda, le circostanze
della scoperta, la riputazione del Profeta: per
lo che il pio Boemondo meramente ai meriti e all'intercessione
di Gesù Cristo attribuì la liberazione dei
Crociati. I clamori e l'armi de' Provenzali, per qualche
tempo, questo Palladio di lor nazione difesero;
e nuove visioni annunziavano la morte e la dannazione
degli empj che con scettica esitanza si facessero
solamente lecito di movere indagini sul merito, o
sulla realtà della scoperta. Ma l'incredulità prevalse,
e costrinse Bartolommeo ad assoggettare ad un
<span class="pagenum"><a id="Page_353"></a>[353]</span>
Giudizio di Dio la verità delle cose che avea rivelate
e la propria vita. Innalzatasi in mezzo al campo
una catasta di fascine secche, alta quattro piedi
e lunga quattordici, e mentre l'impeto delle fiamme
a quattordici cubiti le sollevava, il prete marsigliese
venne obbligato ad attraversare un sentiero
non più largo d'un piede che in mezzo alla fornace
lasciato erasi aperto. A malgrado di sua destrezza
ed agilità, lo sciagurato ne riportò il ventre e le
coscie arrostite, onde in termine di ventiquattro
ore spirò, sempre protestandosi e veritiero, e innocente,
le quali proteste saranno forse di qualche peso
appo le menti, a credere molto inclinate. Indarno
i Provenzali si adoperarono a sostituire una croce,
o un anello, o un tabernacolo alla Santa Lancia, la
cui sola ricordanza fatta erasi argomento a dileggio<a class="tag" id="tag490" href="#note490">[490]</a>.
Pur chi il crederebbe? Gli storici de' secoli
successivi hanno con gravità attestata la rivelazione
di Antiochia, e tali progressi può fare la credulità,
che miracoli de' quali fu dubitato ne' tempi, e nelle
contrade ove nacquero, dalle età più lontane, e in
luoghi da queste contrade remoti, con implicita fede
vengono accolti.
</p>

<p>
La prudenza o la buona sorte de' Franchi fatto
avea che differissero la loro spedizione sino al momento
<span class="pagenum"><a id="Page_354"></a>[354]</span>
che l'Impero de' Turchi declinava<a class="tag" id="tag491" href="#note491">[491]</a>. Sotto il
vigoroso governo de' tre primi sultani la pace e la giustizia
tenea i reami dell'Asia congiunti. Gli innumerabili
eserciti che quei principi conduceano in persona,
pareggiavano in valore quelli de' Barbari dell'Occidente,
in disciplina li superavano; ma ne' giorni delle
Crociate, quattro figli di Malek-Sà, se ne disputavano
scambievolmente il retaggio. Intesi affatto alle cure di
personale ambizione, poco il rischio pubblico li commovea:
e la variabilità de' successi di questi pretendenti,
rendea incerti, e non curanti i principi lor
vassalli sulla parte cui serbar dovevano fedeltà. I vent'otto
Emiri che sotto gli stendardi di Kerboga pugnarono,
o suoi rivali erano, o suoi nemici. Quell'esercito
vedeasi composto di soldatesche raunate
affrettatamente nelle città, e nelle tende della Sorìa
e della Mesopotamia, intanto che le vecchie bande
interteneansi di là dal Tigri in civili guerre struggendosi.
Tal momento di debolezza e discordia sembrò
opportuno al Califfo d'Egitto per ricuperare gli
antichi possedimenti. Il suo sultano Afdal, dopo avere
assediate Tiro e Gerusalemme, scacciati i figli di Ortok,
restaurò nella Palestina l'autorità civile ed ecclesiastica
de' Fatimiti<a class="tag" id="tag492" href="#note492">[492]</a>. Intesero con sorpresa come
<span class="pagenum"><a id="Page_355"></a>[355]</span>
numerosi eserciti di Cristiani fossero passati d'Europa
in Asia, e si allegrarono di assedj e combattimenti,
atti a distruggere la possanza de' Turchi, persecutori
della lor setta, avversi alla lor monarchia: ma questi
Cristiani medesimi erano nemici giurati del Profeta,
e dopo avere conquistata Nicea ed Antiochia,
doveano per lo scopo di loro impresa, i cui motivi
già cominciavano ad essere palesi, trasferirsi sulle
rive del Giordano, e su quelle forse del Nilo. La Corte
del Gran Cairo entrò co' Latini in corrispondenza
di lettere e messaggi, il cui stile, giusta le variate
vicende della guerra mansueto, o superbo mostravasi,
e lo scambievole orgoglio di questi negoziatori, dall'ignoranza
e dall'entusiasmo degli uni e degli altri,
prendeva origine. I ministri del sultano d'Egitto,
or con tuono imperioso chiarivano, or con più cortesi
modi rimostravano, che il lor monarca, vero e
legittimo comandante de' Credenti, avea dalla tirannide
de' Turchi liberata Gerusalemme, e poter liberamente
i pellegrini visitare il Sepolcro di Gesù Cristo,
ove con modi oltre ogni dire amichevoli verrebbero
accolti, purchè disarmati, e in successivi drappelli, vi
sì trasportassero. Vi fu un istante, che il Califfo Mostali,
credendoli inevitabilmente perduti, ne sprezzò
l'armi, e fece imprigionare i loro messaggieri; ma
la conquista e la vittoria di Antiochia la costui alterigia
repressero, onde reputò espediente cosa il
procurare di affezionarsi questi formidabili campioni,
presentandoli di cavalli, di vesti di seta, di vasellami,
e di borse d'oro e d'argento. Giusta l'idea che
il ridetto Califfo erasi fatta del merito e della autorità
de' medesimi, Boemondo teneva la prima sede,
Goffredo la seconda. Non cambiando cuore per varietà
<span class="pagenum"><a id="Page_356"></a>[356]</span>
di vicissitudini, i Crociati stettero fermi in rispondere,
che alieni dall'esaminare i diritti particolari
di ciascun settario di Maometto, l'usurpatore
di Gerusalemme, qualunque ne fosse il nome, o il
paese, aveano per nemico; quindi lo consigliavano,
che invece di additar loro i modi, o i patti del pellegrinaggio,
si attenesse al più prudente partito di consegnare,
come lor sacro e legittimo retaggio, ai Crociati
la città e la provincia: e aggiungevano non aver
egli altra via per serbarseli amici, e sottrarsi alla rovina
che lo minacciava<a class="tag" id="tag493" href="#note493">[493]</a>.
</p>

<p>
Ciò nulla meno, mentre questa meta gloriosa della
loro impresa vedean sì vicina, che toccarla quasi pareano,
non assalirono la città di Gerusalemme, che
dieci mesi dopo sconfitto Kerboga. Nel momento della
vittoria si affievolirono lo zelo e l'ardor de' Crociati,
i quali, anzichè profittare, col maggiormente
innoltrarsi, del terrore che aveano per ogni dove diffuso,
solleciti apparvero di sbandarsi per godere
meglio le molli delizie della Sorìa. Forse un sì inconcepibile
indugio, non meno a mancanza di subordinazione,
che ad estenuata forza, vuol essere attribuito.
Nelle penose e variate fazioni dell'assedio di Antiochia,
avean perduta tutta la loro cavalleria, e migliaia
di guerrieri d'ogni grado, o disertori, o rimasti
vittime della penuria e delle infermità. L'abuso stesso
che fecero dell'abbondanza, una terza carestia generò;
<span class="pagenum"><a id="Page_357"></a>[357]</span>
onde l'avvicendarsi della fame e degli effetti della
dissolutezza, portò nel campo un morbo pestilenziale,
cui cinquantamila pellegrini soggiacquero. Pochi
in istato di comandare, tutti ricusavano d'obbedire.
Le private querele, in mezzo al comune rischio
sopite, con maggior impeto, o certamente colla
stessa acerbità di astio, rinnovellaronsi: i buoni successi
di Baldovino e di Boemondo, la gelosia de' lor
colleghi aizzavano: i più valenti cavalieri arrolavansi
per correre in difesa de' nuovi acquisti: il conte Raimondo,
inteso ad una spedizione inutile nelle parti
interne della Sorìa, le sue genti e i suoi tesori stremava.
Così il verno tra le discordie e la confusione
trascorse: alcune scintille d'onore e di religione si
ridestarono in primavera, perchè i semplici soldati
meno scossi dalle passioni dell'ambizione e della
invidia, mandando grida d'indignazione, scossero i
duci dall'indolenza in cui si giacevano. Nel mese di
Maggio (A. D. 1099), gli avanzi di questo esercito poderoso, ridotti
a quarantamila uomini (e fra questi, sol ventimila
di fanteria, e mille cinquecento a cavallo, in
istato erano di servire) s'innoltrarono da Antiochia a
Laodicea, senza incontrare ostacoli nel cammino, che
tennero tra la costa marittima e il monte Libano. Abbondantemente
li fornirono di vettovaglie i legni di
commercio genovesi e pisani che, lungo il mare, li secondavano,
oltre alle forti contribuzioni che ritrassero
dagli Emiri di Tripoli, Tiro, Sidone, Acri e Cesarea,
da' quali ottennero il passaggio e la promessa di uniformarsi
al destino che avrebbe corso Gerusalemme.
Da Cesarea si portarono fino in mezzo al paese, ove
i cherci riconobbero le tracce della geografia sacra
di Lidda, Ramla, Emaus, e Betlemme; ma non sì tosto
<span class="pagenum"><a id="Page_358"></a>[358]</span>
scoperta ebbero la Santa Città, i Crociati, tutt'altra
cura dimenticando, pensarono a chiedere la ricompensa
delle loro fatiche<a class="tag" id="tag494" href="#note494">[494]</a>.
</p>

<p>
<span class="sidenote">A. D. 1099</span>
</p>

<p>
Dal numero e dalla difficoltà de' suoi memorabili
assedj, Gerusalemme un qualche lustro ha ottenuto.
Sol dopo lunghi e sanguinosi combattimenti, Babilonia
e Roma trionfarono un giorno dell'ostinatezza del popolo,
e degli ostacoli che opponea loro un terreno
sì discosceso, da rendere inutile ogni altra fortificazione;
e aggiungasi che le mura erano munite di
torri, valide a difendere la più accessibil pianura<a class="tag" id="tag495" href="#note495">[495]</a>.
Però nel secolo delle Crociate, una parte di questi
ostacoli non incontravasi. La rovina assoluta di quei
baloardi, mal emendarono le nuove restaurazioni.
Certamente, la dominazione de' Giudei, e del loro
culto, era sbandita da Gerusalemme per sempre,
ma la natura non cambia cogli uomini, e il sito di
quella città, benchè spianati alquanto ne fossero gli
ingressi, potea tuttavia dar lungo indugio agli sforzi
di un assalitore. La esperienza di un assedio recente,
e tre anni di possedimento, aveano fatti
accorti i Saracini d'Egitto sui difetti di una Fortezza,
che l'onore e la religione, vietavano ad essi
di abbandonare, e sui modi più giovevoli ad assicurarsela.
<span class="pagenum"><a id="Page_359"></a>[359]</span>
Aladino, o Istikar luogotenente del Califfo,
comandante di Gerusalemme, adoperavasi a
tenere in freno i Cristiani, che entro quelle mura
abitavano, col minacciare distruzione ad essi e al
Santo Sepolcro; il valore de' Musulmani eccitava
colla speranza della ricompensa che in questo, e
in un miglior Mondo, aspettavanli. Viene assicurato,
che la guernigione era composta di quarantamila
Turchi, o Arabi, e se fosse vero che il comandante
potè armare inoltre più di ventimila abitanti,
certamente l'esercito degli assediati avrebbe
superato in numero quello degli assalitori<a class="tag" id="tag496" href="#note496">[496]</a>. Supposto
ancora che i Latini fossero stati tanti, da
potere circondare la città, che avea quattromila verghe
(circa due miglia inglesi e mezzo) di circonferenza<a class="tag" id="tag497" href="#note497">[497]</a>,
a qual pro sarebbero essi discesi nella
<span class="pagenum"><a id="Page_360"></a>[360]</span>
valle di Ben-Himmon, e verso il torrente di Cedron<a class="tag" id="tag498" href="#note498">[498]</a>?
A qual pro guardare i precipizj di ostro
e di levante, d'onde non aveano cosa da temere o
sperare? Si attennero al partito di fare scopo principale
d'assedio, le parti settentrionali e occidentali
della città. Goffredo collocò il suo stendardo sulla
prima eminenza del monte Calvario. Verso sinistra,
e sino alla porta di S. Stefano, la linea degli assalitori
prolungavano i due Roberti e Tancredi: nell'intervallo
posto fra la rocca e il monte Sion, non
più parte interna della città, il Conte Raimondo
accampò. Nel quinto giorno i Franchi diedero assalto
generale, mossi dalla fanatica speranza di rovesciare
le mura, senza il ministerio di macchine, e di
scalarle, privi di scale. L'impeto degli operati sforzi
li fe' padroni del primo steccato, ma poi respinti
vennero con perdita fino al loro campo. Il troppo
frequente abuso de' pii stratagemmi avendo distrutta
la possanza delle visioni e delle profezie, ognun si
persuase che il valore, le fatiche e la perseveranza,
erano le sole vie per conseguir la vittoria. L'assedio
non durò più di quaranta giorni, ma furono quaranta
giorni di stenti e di calamità. Per vero dire
<span class="pagenum"><a id="Page_361"></a>[361]</span>
l'appetito vorace ed improvvido dei Latini, avrà
avuta parte nelle lamentanze di penuria, così spesso
rinnovellate; ma gli è anche certo che il suolo sassoso
di Gerusalemme non somministra acqua, pressochè
di sorta alcuna, e le tenui sorgenti e i rivi
che vi sono, l'ardor della state avea disseccati: nè
poteano a questo inconveniente rimediar gli assedianti
con acquidotti o cisterne, vantaggio di cui
godeano gli assediati. Que' dintorni mancavano parimente
d'alberi per ripararsi dal Sole, o fabbricare
capanne; i Crociati, nondimeno, scopersero in
una caverna alcuni pezzi di legno di una considerabile
dimensione. Venne inoltre tagliato presso a
Sichem, un bosco che è la foresta incantata del
Tasso<a class="tag" id="tag499" href="#note499">[499]</a>. Tancredi, continuo nel dar prove di coraggio
e di abilità, giunse a far trasportare nel
campo, i materiali opportuni; e artefici genovesi,
trovatisi per ventura nel porto di Giaffa, costrussero
le macchine per condurre a fine l'assedio. Il Duca
di Lorena e il Conte di Tolosa, fecero innalzare a
proprie spese, e ne' loro campi, due torri sulle ruote,
che condotte furono, non ai luoghi i più accessibili
delle fortificazioni, ma verso quelli che erano i più
trascurati. Il fuoco degli assediati incenerì la torre
di Raimondo; ma il collega di lui fu ad un tempo
più vigilante e felice. Giunti i suoi arcieri a fare
sgombri di nemici i baloardi, i Latini abbassarono
il ponte levatoio, e in un venerdì, a tre ore pomeridiane,
<span class="pagenum"><a id="Page_362"></a>[362]</span>
giorno e tempo della morte del Redentore,
Goffredo Buglione, si mostrò vincitore sulle mura di
Gerusalemme. Da ogni banda i Crociati cui si facea
sprone il valore del duce, l'esempio di lui imitarono,
e quattrocento sessant'anni dopo la conquista di
Omar, i Cristiani tolsero al maomettano giogo la
Santa Città. Patteggiato aveano gli assedianti, che
nel saccheggio della città e delle ricchezze di privati,
avrebbero rispettato il diritto di possesso del
primo occupante; e le spoglie della grande Moschea,
settanta lampade, e molta copia de' vasellami d'oro
e d'argento, divenute compenso alle gloriose fatiche
di Tancredi, diedero campo di segnalarsi alla generosità
dell'eroe. I servi del Dio de' Cristiani, essendosi
nel loro accecamento avvisati, che sanguinosi
sagrifizj gli sarebbero accetti, il loro furore implacabile
e dalla resistenza irritato, non perdonò a debolezza,
di sesso e di età. Durata per tre giorni la
strage<a class="tag" id="tag500" href="#note500">[500]</a>, l'infezione de' cadaveri un morbo epidemico
generò. Dopo avere passati a fil di spada settantamila
Musulmani, e arsi vivi nelle lor sinagoghe
gli Ebrei, i Cristiani conservarono ancora un grande
numero di prigionieri, che l'avarizia o la stanchezza
di tanto macello, persuase loro di risparmiare. Fra
questi feroci eroi della Croce, Tancredi fu il solo
che desse a divedere alcun sentimento di compassione:
benchè non possiamo negare qualche encomio
alla interessata clemenza di Raimondo, che concedè
<span class="pagenum"><a id="Page_363"></a>[363]</span>
una capitolazione e un salvocondotto, alla
guernigion della rocca<a class="tag" id="tag501" href="#note501">[501]</a>. Così liberato finalmente
il Santo Sepolcro, i vincitori, tinti ancora di sangue,
a sciogliere il voto si prepararono. Con capo e piedi
ignudi, col cuor contrito e in umil postura, ascesero
il Calvario in mezzo alle antifone, intonate ad alta
voce dal Clero; nè potendo staccare le labbra dalla
pietra che avea coperto il Salvatore del Mondo,
questo monumento della lor redenzione, di lagrime
di gioia e di penitenza innondarono. Due filosofi
hanno riguardato sotto aspetti diversi, questa stravagante
mescolanza di passioni, le più feroci e le
più tenere; l'un d'essi, facile e naturale la trova<a class="tag" id="tag502" href="#note502">[502]</a>,
l'altro assurda e incredibile<a class="tag" id="tag503" href="#note503">[503]</a>, e ciò forse dipende
dall'averla questo secondo, attribuita ai medesimi
individui, nè distinti i momenti. La pietà del virtuoso
Goffredo, destò quella de' suoi compagni, che
purificando i corpi, le proprie anime ancora purificarono;
ma duro fatica a credere, che quelli fra
essi più feroci nell'ora del saccheggio e della strage,
si mostrassero poi i più esemplari nella processione
al Santo Sepolcro.
</p>

<p>
<span class="pagenum"><a id="Page_364"></a>[364]</span>
</p>

<p>
<span class="sidenote">A. D. 1099</span>
</p>

<p>
Otto giorni dopo questo memorabile avvenimento,
cui andò innanzi la notizia della morte di Papa
Urbano, i duci Latini procedettero all'elezione di
un Re, che difendesse e governasse le conquiste
della Palestina. Ugo il Grande e Stefano di Chartres,
per la loro ritirata molto scapitarono di rinomanza,
e vi volle in appresso una seconda Crociata,
e la illustre morte alla quale soggiacquero, perchè la
lor gloria riguadagnassero. Baldovino avea posta in
Edessa, Boemondo in Antiochia la sua residenza;
i due Roberti, il Duca di Normandia e il Conte di
Fiandra<a class="tag" id="tag504" href="#note504">[504]</a>, ad incerte pretensioni e a troni mal saldi,
i loro Stati ereditarj dell'Occidente anteposero. Per
sua ambizione e gelosia fu biasimato dai compagni
Raimondo; per lo che l'esercito, con una scelta libera,
giusta e necessaria acclamò Goffredo di Buglione, il
primo e il più degno campione della Cristianità. L'eroe
accettò un deposito, cui pericoli non minori della
gloria si univano; ma in una città, ove il Salvatore
dell'uman genere, era stato coronato di spine, ricusò
il titolo e gli onori della monarchia; e fondatore di
un regno, si contentò del modesto nome di difensore
e barone del Santo Sepolcro. Il regno del medesimo
che per mala ventura de' sudditi suoi, non durò
oltre un anno<a class="tag" id="tag505" href="#note505">[505]</a>, corse gravi pericoli, quindici
<span class="pagenum"><a id="Page_365"></a>[365]</span>
giorni dopo fondato, per l'avvicinarsi del Visir o
Sultano d'Egitto, che, non avendo potuto giugnere
in tempo per impedire la caduta di Gerusalemme,
affrettavasi coll'ansietà di trarne vendetta. Ma nella
giornata di Ascalon (A. D. 1099), egli ebbe tal rotta, che fe' più
salda la dominazione de' Latini nella Sorìa, e apportò
nuovo lustro al valore de' duci Franchi, i
quali, dopo questa azione campale, per lungo tempo
dalla Palestina e dalle sante guerre si congedarono.
Nella battaglia di Ascalon, poterono i Crociati gloriarsi
parimente della sterminata sproporzione di
numero, che fra le due parti combattenti osservavasi.
Nè mi arresterò a noverare le migliaia di soldati,
così di cavalleria come di fanteria, che formavano
l'esercito de' Fatimiti; perchè, eccetto tremila
Etiopi, o Negri armati di staffili di ferro, i Barbari
meridionali, dopo il primo impeto, datisi alla fuga,
dimostrarono quanto immensa differenza vi fosse, fra
l'intrepido valore de' Turchi, e l'effeminata viltà
de' nativi Egiziani. Dopo avere appesa dinanzi al
Santo Sepolcro, la bandiera e la spada del Sultano,
il nuovo Re (o almeno l'eroe ben meritevole di
questo titolo), abbracciò per l'ultima volta i compagni
delle sue fatiche, e il solo d'essi ch'ei potè
serbarsi appresso per difendere la Palestina, fu il
prode Tancredi con trecento uomini a cavallo, e
duemila fanti. Ma si vide ben tosto assalito da quel
solo nemico, contro il quale mancasse di coraggio,
Goffredo. Morto per l'ultima peste di Antiochia
Ademaro, uomo rilevantissimo nelle azioni e nei
<span class="pagenum"><a id="Page_366"></a>[366]</span>
consigli, gli altri Ecclesiastici non serbarono della
propria indole che l'avarizia e l'orgoglio, talchè
per via di sediziosi clamori, avean fatto valere le
lor pretensioni, affinchè prima d'un Re un vescovo si
eleggesse. Avendo il Clero latino usurpate le rendite
e la giurisdizione del Patriarca, le accuse di eresia
e di scisma mosse a danno de' Greci, e degli abitanti
della Sorìa, valsero ad escludere questi dal concorso<a class="tag" id="tag506" href="#note506">[506]</a>;
per lo che, oppressi dal ferreo giogo de' loro
liberatori, i Cristiani orientali la tolleranza de' Califfi
arabi si augurarono. Damberto, Arcivescovo di
Pisa, da lungo tempo iniziato ne' segreti della romana
politica, avendo condotta in soccorso de' Crociati
una flotta di suoi concittadini, fu nominato,
senza trovare opposizione, Capo temporale e spirituale
della Chiesa<a class="tag" id="tag507" href="#note507">[507]</a>. Cotesto nuovo Patriarca non
tardò ad impadronirsi dello scettro, che era prezzo
del sangue e delle fatiche de' pellegrini guerrieri; e
Goffredo, e Boemondo, si sommisero a ricevere dalle
mani di costui l'investitura dei loro possedimenti.
Questo omaggio ancora sembrò poco a Damberto,
che la proprietà immediata di Giaffa e di Gerusalemme
voleva per sè. Invece di opporre all'ingiusta
pretensione un franco e assoluto rifiuto, il guerriero
negoziò col Sacerdote; la Chiesa ottenne una quarta
parte delle due città, il modesto Prelato, riserbò
a sè il diritto contingibile sul rimanente, ogni qual
<span class="pagenum"><a id="Page_367"></a>[367]</span>
volta o Goffredo morisse privo di figli, o la conquista
del Cairo o di Damasco un nuovo regno gli
assicurasse.
</p>

<p>
Che se il Pisano non usavagli almeno la condiscendenza
di lasciargli questo precario usufrutto, il
conquistatore vedeasi spogliato quasi per intero del
nascente suo regno, che Gerusalemme e Giaffa, e una
ventina di piccole città e villaggi di que' dintorni sol
racchiudea<a class="tag" id="tag508" href="#note508">[508]</a>. Si arroge che, in uno spazio sì poco
esteso, i Maomettani possedevano diverse inespugnabili
Fortezze; onde e agricoltori, e mercadanti, e pellegrini
vedeansi continuamente ad ostilità avventurati.
Gli sforzi di Goffredo, de' due Baldovini, che succedettero
al trono, maggior tranquillità procacciarono
appresso ai Latini; gli Stati de' quali finalmente,
mercè molte fatiche e pugne, trovaronsi adeguati, in
estensione però, non nel numero degli abitanti, agli
antichi regni d'Israele e di Giuda<a class="tag" id="tag509" href="#note509">[509]</a>. Dopo che
<span class="pagenum"><a id="Page_368"></a>[368]</span>
le città marittime di Laodicea, Tripoli, Tiro e Ascalon<a class="tag" id="tag510" href="#note510">[510]</a>
a suggezione furon ridotte, e molto in ciò
operarono le flotte di Venezia, di Pisa, di Genova,
e pur di Fiandra e di Norvegia<a class="tag" id="tag511" href="#note511">[511]</a>, i pellegrini di
Occidente da Scanderoon sino alle frontiere dell'Egitto
tutta quella costa marittima possedettero. Il
principe di Antiochia non volle riconoscere la supremazia
del re di Gerusalemme, ma vassalli a questo
si protestarono i conti di Edessa e di Tripoli. Così
esteso avendo i Latini il loro regno oltre l'Eufrate,
i Musulmani, delle conquiste fatte in Sorìa<a class="tag" id="tag512" href="#note512">[512]</a>, non
conservarono che le sole quattro città; Hems, Hamah,
Aleppo e Damasco. Le leggi, la lingua, i costumi e
i titoli della nazione francese e della Chiesa latina
vennero in queste colonie di oltremare adottati. Giusta
le norme della giurisprudenza feudale, i principali
Stati e le baronie a questi soggette, passavano agli
eredi, così in linea maschile come femminina<a class="tag" id="tag513" href="#note513">[513]</a>;
<span class="pagenum"><a id="Page_369"></a>[369]</span>
ma il lusso e il clima dell'Asia la discendenza mescolata
e tralignata de' primi conquistatori distrussero<a class="tag" id="tag514" href="#note514">[514]</a>;
e l'arrivo di nuovi Crociati dall'Europa era
un avvenimento incerto, sul quale non potea farsi
conto. Il numero de' vassalli obbligati al militare servigio
a seicentosessantasei cavalieri ascendea<a class="tag" id="tag515" href="#note515">[515]</a>, che
poteano sperare un soccorso d'altri dugento capitanati
dal conte di Tripoli. Ciascun cavaliere marciava armato
alla pugna, e quattro scudieri, o arcieri a cavallo
il seguivano<a class="tag" id="tag516" href="#note516">[516]</a>; le chiese e le città somministravano
<span class="pagenum"><a id="Page_370"></a>[370]</span>
cinquemila settantacinque <i>sergenti</i>, probabilmente soldati
di fanteria; laonde, calcolata ogni cosa, le forze
regolari di questo reame non oltrepassavano di numero
gli undicimila uomini, meschina difesa contra
le innumerevoli truppe di Turchi e di Saracini<a class="tag" id="tag517" href="#note517">[517]</a>.
Ma d'altra sicurezza la città di Gerusalemme godea,
e fondavasi su i Cavalieri<a class="tag" id="tag518" href="#note518">[518]</a> dell'Ospitale di S. Giovanni,
e del Tempio di Salomone<a class="tag" id="tag519" href="#note519">[519]</a>; stravagante collegamento
delle vite, monastica e militare, che, suggerito,
non v'ha dubbio, dal fanatismo, la politica dovette
approvare. Il fiore della Nobiltà europea aspirava a
portar la Croce e a profferire i voti di questi ragguardevoli
Ordini, che quanto a disciplina e valore
in veruna occasione non si dismentirono. La donazione
di ventottomila Signorie, di cui si videro ben
<span class="pagenum"><a id="Page_371"></a>[371]</span>
tosto arricchiti<a class="tag" id="tag520" href="#note520">[520]</a>, diede ad essi abilità di mantenere
truppe regolari di cavalleria e fanteria che difendessero
la Palestina. Ma presto fra l'armi l'austerità
monastica si dileguò; e per avarizia, orgoglio,
corruttela di costumi, questi frati guerrieri tutto il
Mondo cattolico scandalezzarono, armando pretensioni
di immunità e giurisdizione: turbato venne per essi
il buon accordo della Chiesa e dello Stato, e le
loro gare mosse da scambievole gelosia, minacciavano
ad ogn'istante la pubblica tranquillità. Pure sino
allorquando più forti erano le costoro sregolatezze,
i Cavalieri ospitalieri e templarj serbarono il lor
carattere di fanatismo e d'intrepidezza; trascurando di
vivere sotto le leggi di Gesù Cristo, pronti in ciascun'ora
mostravansi a morire in difesa delle sue bandiere;
e fu questa Instituzione, che dal Santo Sepolcro
all'isola di Malta trasportò quello spirito di cavalleria
da cui le Crociate ebbero origine, e che le
Crociate mantennero<a class="tag" id="tag521" href="#note521">[521]</a>.
</p>

<p>
<span class="sidenote">A. D. 1369</span>
</p>

<p>
Lo spirito di libertà che in mezzo alle istituzioni
feudali trapela, parlava con tutta la sua forza ai campioni
<span class="pagenum"><a id="Page_372"></a>[372]</span>
volontarj della Croce, che fra tanti Capi,
elessero per comandar loro il più degno: onde un
modello di politica libertà si stanziò fra gli schiavi
dell'Asia, incapaci di apprezzarlo, o di seguirne
l'esempio. Le leggi di questo reame francese dalle
sorgenti le più pure della giustizia e della eguaglianza
derivano. La prima, e più indispensabile condizione
delle medesime, è il consenso di coloro dai
quali obbedienza pretendono, e per la cui felicità
sono fatte. Non appena Goffredo di Buglione ebbe
accettata la suprema carica del Governo, si mostrò
e pubblicamente, e privatamente sollecito di consultare
quelli fra i pellegrini, che delle leggi e delle costumanze
d'Europa meglio erano istrutti. Col soccorso
di tali nozioni, e munito de' consigli e dell'approvazione
del Patriarca e de' Baroni, del Clero
e del Popolo, Goffredo compose le <i>Assise</i> di Gerusalemme<a class="tag" id="tag522" href="#note522">[522]</a>,
prezioso monumento di feudale giurisprudenza.
Questo nuovo codice contrassegnato dal
sigillo del Re, del Patriarca, e del Visconte di Gerusalemme,
venne deposto nel Santo Sepolcro, perfezionato
a mano a mano, e rispettosamente consultato,
ogni qualvolta nasceano casi dubbiosi ne' tribunali
della Palestina. Comunque i Franchi di Palestina,
allorchè perdettero la città, ed il Regno,
<i>tutto perdessero</i><a class="tag" id="tag523" href="#note523">[523]</a>; una gelosa tradizione serbò i
<span class="pagenum"><a id="Page_373"></a>[373]</span>
fragmenti della Legge Scritta<a class="tag" id="tag524" href="#note524">[524]</a>, e una incerta pratica
di quegli Statuti fino alla metà del secolo decimoterzo.
Giovanni d'Ibelin, Conte di Giaffa, uno
de' principali feudatarj, scrisse di bel nuovo il Codice<a class="tag" id="tag525" href="#note525">[525]</a>,
e nell'anno 1369, ebbe terminato di rivederlo
ad uso del reame latino di Cipro<a class="tag" id="tag526" href="#note526">[526]</a>.
</p>

<p>
Due tribunali d'impari dignità, instituiti da Goffredo
di Buglione dopo la conquista di Gerusalemme,
<span class="pagenum"><a id="Page_374"></a>[374]</span>
manteneano la giustizia e la libertà della Costituzione.
Il Re presedeva in persona la Corte suprema
o Consiglio de' Baroni, i quattro primarj de' quali
erano: il Principe di Galilea, il Signore di Sidone
e di Cesarea, i Conti di Giaffa e di Tripoli,
e a questi s'aggiugnea forse il Contestabile o il Maresciallo<a class="tag" id="tag527" href="#note527">[527]</a>,
tutti pari e giudici gli uni degli altri.
I Nobili che ricevevano immediatemente l'investitura
delle proprie terre dalla Corona, aveano potere
ed obbligo di sedersi alla Corte del Re, e di giurisdizione,
simile alla regia, usavano nell'assemblea dei
feudatarj che ad essi erano subordinati. La dependenza
del vassallo verso il suo signore, per volontaria
ed onorevole aveasi: l'uno dovea rispetto al suo
protettore: l'altro protezione al suo inferiore, e mutuamente
impegnavano la lor fede, talchè, da entrambi
i lati, l'obbligazione potea rimanere sospesa
per incuria, per oltraggio annullata. Il clero erasi
arrogata la giurisdizione su i matrimonj ed i testamenti,
siccome cosa che alla Religion pertenea; ma
la Corte suprema giudicava ella sola tutti gli affari
civili e criminali de' Nobili, i diritti di successione,
le trasmissioni de' Feudi. Ciascun individuo di essa
era giudice e custode del diritto pubblico, e avea
l'obbligo di servire, colla voce e colla spada, il suo
supremo signore; ma ogni qualvolta un ingiusto feudatario
attentava alla libertà, o alle proprietà del
vassallo, i pari di questo doveano sostenerne colle
<span class="pagenum"><a id="Page_375"></a>[375]</span>
rimostranze e coll'armi i diritti; e divulgando coraggiosamente
l'innocenza dell'oppresso e le ingiurie
che aveva sofferte, chiedeano gli fossero restituiti
i beni e la libertà; in caso di negata giustizia,
il servigio lor ricusavano, liberavano dal carcere il
proprio fratello; infine, per difenderlo, adoperavano
tutte le vie di forza, che però in diretto modo non
offendessero la persona del signore immediato, sempre
sacro ai medesimi<a class="tag" id="tag528" href="#note528">[528]</a>. Gli avvocati della Corte
pompeggiavano di destrezza e facondia nelle aringhe,
o comparissero siccome attori, o si difendessero;
ma l'uso del duello giudiziario, il più delle volte, veniva
in luogo di argomenti e di prove. In molte occasioni
le <i>Assise</i> di Gerusalemme ammetteano questa
barbara costumanza, che sol lentamente le leggi
e le nuove consuetudini dell'Europa hanno abolita.
</p>

<p>
Al combattimento giudiziario si facea luogo in
tutte quelle cause criminali, ove della perdita della
vita, di un membro, o dell'onore decider doveasi,
e in tutte quelle pretensioni civili allor quando la cosa
contrastata pareggiava, o oltrepassava il valore di
un marco d'argento. Sembra che nelle cause criminali
l'inchiesta del combattimento appartenesse all'accusatore;
<span class="pagenum"><a id="Page_376"></a>[376]</span>
il quale, tranne le accuse per delitti di
Stato, vendicava egli stesso o l'ingiuria personale di
cui querelavasi, o la morte della persona da esso rappresentata.
Però in tutte quelle accuse che prova ammettevano,
gli era d'uopo offerire testimonj di fatto.
Nelle cause civili non si concedea il combattimento,
come, prova che giustificasse i diritti di chi
il richiedeva, ammenochè prima non desse testimonj,
i quali avessero conoscenza del fatto, o affermassero
averla. Allora il combattimento diveniva privilegio
del difensore, che accusava i testimoni di spergiuro
profferito a suo danno, e trovavasi quindi nella
stessa circostanza di chi chiedea per cause criminali
la pugna. In tal circostanza, il combattimento non
provava nè per l'affermativa, nè per la negativa come
il Montesquieu lo ha supposto<a class="tag" id="tag529" href="#note529">[529]</a>. Ma il diritto
di presentarlo fondavasi sulla facoltà di ottenere coll'armi
il risarcimento di un affronto; tal che la pugna
giudiziaria non riconosceva origine diversa da quella
per cui oggidì accadono i nostri duelli. Il campione
non concedeasi che alle donne, e agli uomini privi
di qualche membro, o l'età de' quali oltrepassasse i
sessant'anni. La sconfitta decidea della morte o dell'accusato,
o dell'accusatore, ovvero del campione,
o testimonio che questo erasi assunto. Nelle cause
civili però chi chiedeva il duello, rimanendo vinto,
<span class="pagenum"><a id="Page_377"></a>[377]</span>
non veniva punito che coll'infamia e colla perdita
della causa; bensì il suo campione, o testimonio, ad
obbrobriosa morte andava soggetto. In molti casi,
il diritto di permettere, o proibire la pugna riserbavasi
ai giudici; ma in due circostanze diveniva conseguenza
inevitabile della disfida. Erano queste, se
un fedele vassallo avesse data mentita a un de' suoi
pari sopra qualche ingiusta pretensione da questo
armatasi sopra una parte de' dominj del comune Signore;
o se un litigante, mal contento della sentenza ardiva
tacciare l'onore e l'equità de' giudici della Corte. Gli era
lecito il farlo, ma sotto la clausola severa, quanto pericolosa,
di battersi nel medesimo giorno con tutti
i Membri del tribunale, e sin con quelli che trovati
eransi assenti all'atto della condanna, bastando che
ei fosse vinto da un solo per soggiacere alla morte,
e alla infamia. Ella è cosa probabile assai che niuno
si avvisasse di tentare un tale esperimento, ove niuna
speranza vedeasi di vittoria. Il Conte di Giaffa merita
encomj per l'accortezza, con cui nelle <i>Assise</i> di
Gerusalemme, anzichè cercare di agevolarli, s'adoperò
a tor di mezzo i combattimenti giudiziarj. Ei li riguardava
piuttosto fondati sui principj dell'onore che
su quelli della superstizione<a class="tag" id="tag530" href="#note530">[530]</a>.
</p>

<p>
<span class="pagenum"><a id="Page_378"></a>[378]</span>
L'instituzione de' Corpi civili e delle Comunità municipali,
fu una delle precipue cagioni per cui i plebei
alla feudale tirannide si sottrassero; e se la fondazione
di tali corporazioni nella Palestina ha per epoca
la prima Crociata, possono riguardarsi come
le più antiche del Mondo latino. Grande era il numero
degli uomini postisi in pellegrinaggio a solo
fine di procacciarsi sotto le bandiere della Croce un
rifugio contra gli immediati loro signori; la politica
indusse i principi Francesi, come espediente di impedire
tal migrazione, ad assicurar loro i diritti e i
privilegi de' liberi cittadini. <i>L'Assisa</i> di Gerusalemme
ne dà in aperti termini a divedere, come Goffredo,
dopo avere instituita pei Cavalieri e Baroni, una Corte
di Pari, alla quale egli medesimo presedeva, creasse
un secondo tribunale, ove il Visconte dello stesso
Goffredo ne teneva le veci. Su di tutta la cittadinanza
del regno la giurisdizione di cotesta Corte estendeasi:
ed era composta di un numero di cittadini,
scelti fra i più ragguardevoli ed assennati, i quali
si obbligavano con giuramento a giudicare secondo
le leggi tutti gli affari che si riferivano alle azioni,
o alle sostanze de' loro eguali<a class="tag" id="tag531" href="#note531">[531]</a>. I re, e i loro
grandi vassalli fermandosi a mano a mano di residenza
nei luoghi nuovamente conquistati seguirono l'esempio
di Gerusalemme, onde prima della perdita
<span class="pagenum"><a id="Page_379"></a>[379]</span>
di Terra Santa, più di trenta delle ridette corporazioni
vi si trovarono. Le cure del Governo si estesero
sopra un'altra classe di sudditi, i Cristiani della
Sorìa, o orientali<a class="tag" id="tag532" href="#note532">[532]</a> che sotto la tirannide del Clero
gemeano. Avendo questi domandato di essere
giudicati giusta le loro leggi nazionali, Goffredo ben
accolse l'istanza; e a favor d'essi, venne instituita
una terza Corte, la cui giurisdizione agli scambievoli
affari di questi ricorrenti si limitava. Doveano i giudici
scelti a tal uopo, essere nati in Sorìa, parlarne
la lingua, e professarne la religione. Ma il Visconte
della città vi adempia talvolta gli ufizj di presidente
(<i>Rais</i> in lingua araba). Le <i>Assise</i> di Gerusalemme
si presero ancora qualche pensiero degli uomini posti
ad una incommensurabile distanza dai Nobili, degli
stranieri, de' villici, e degli schiavi o di gleba,
o fatti in guerra, che indistintamente venivano riguardati
siccome altrettante proprietà. La cura di
sollevare, o proteggere questi infelici, quasi men degna
di un legislatore venia reputata; però nel menzionato
codice si tratta dei modi di assicurare il ritorno
de' fuggiaschi, senza pronunziar contr'essi pene
afflittive. Coloro che gli aveano perduti, potevano fare
istanza per riaverli, come se stati fossero cani o
falconi. Di fatto il valore d'uno schiavo e d'un falcone
era il medesimo: ma si chiedeano tre schiavi,
o dodici buoi per compensare un cavallo di battaglia:
e nel suolo della cavalleria, il prezzo di questo
<span class="pagenum"><a id="Page_380"></a>[380]</span>
animale, tanto agli altri due superiore venne valutato
trecento piastre d'oro<a class="tag" id="tag533" href="#note533">[533]</a>.
</p>
</div>

<div class="chapter">
<p>
<span class="pagenum"><a id="Page_381"></a>[381]</span>
</p>

<h2>
CAPITOLO LIX.
</h2>

<div class="blockquote">
<p>
<i>Impero greco salvato. Numero, passaggio de' Crociati,
e avvenimenti della seconda e della terza Crociata.
S. Bernardo. Regno di Saladino nell'Egitto
e nella Sorìa. Conquista Gerusalemme. Crociata
marittima. Riccardo I, re d'Inghilterra. Papa
Innocenzo III. Quarta e quinta Crociata. Federico
II Imperatore. Luigi IX di Francia, e due ultime
Crociate. I Franchi o Latini scacciati dai Mamalucchi.</i>
</p>
</div>

<p>
<span class="sidenote">A. D. 1097-1118</span>
</p>

<p>
Se fosse lecito per un istante dimenticare la gravità
della Storia, l'Imperatore Alessio<a class="tag" id="tag534" href="#note534">[534]</a> potrebbe
essere paragonato a quella fiera chiamata <i>Jackal</i>, che
per nudrirsi di quanto avanza al pasto del leone,
accompagna questo animale alla caccia. Sieno pure
stati rilevanti i timori concetti dal ridetto principe,
grande l'impaccio in cui trovossi al passaggio delle
prime Crociate, i vantaggi venutigli in appresso dalle
imprese de' Franchi largamente nel compensarono.
Già assicurato, per accortezza e vigilanza, il possedimento
di Nicea, prima conquista de' Crociati, dalla
qual Fortezza a proprio talento minacciava i Turchi,
<span class="pagenum"><a id="Page_382"></a>[382]</span>
li costrinse così a sgomberare i dintorni di Costantinopoli.
Intanto che i pellegrini guerrieri, trascinati
da cieco valore, penetravano nel cuor dell'Asia,
l'astuto Imperator de' Greci colse maestrevolmente
l'istante in cui gli Emiri della costa marittima erano
stati richiamati sotto lo stendardo del Sultano,
per discacciare i Turchi dalle Isole di Rodi e di
Chio, e restituire le città di Efeso, Smirne, Sardi,
Filadelfia e Laodicea al Governo dell'Impero esteso
per opera di lui dall'Ellesponto alle rive del Meandro
e alle dirupate coste della Panfilia. Tornate le
chiese all'antico loro splendore, rifabbricate e affortificate
le città, questo deserto paese videsi di
bel nuovo popolato da colonie di Cristiani, che
di buon grado s'indussero ad abbandonare il soggiorno
di una frontiera, che a costo di tanti pericoli custodivano.
Tutte queste paterne sollecitudini alle quali
avea volto l'animo Alessio, possono in qualche modo
scusarlo ai nostri occhi, se la cura della liberazione
del Santo Sepolcro pose da un lato; ma i Latini
lo accusarono di diffalta e perfidia. Se per una
parte, questi gli aveano fatto giuramento di obbedienza
e fedeltà, egli erasi per l'altra obbligato a secondare
la loro impresa o colla persona, o almeno
co' suoi denari e colle sue truppe. Col ritirarsi
vergognosamente ogni vincolo de' Crociati disciolse,
e le loro spade, fin lì state ad essi strumento di
vittorie, titolo e mallevadori della giusta loro independenza
divennero. A quanto apparisce, non rinnovellò
Alessio le sue antiche pretensioni sul regno di
Gerusalemme<a class="tag" id="tag535" href="#note535">[535]</a>; ma le frontiere della Cilicia e della
<span class="pagenum"><a id="Page_383"></a>[383]</span>
Sorìa erano più recenti acquisti e meglio alle truppe
greche accessibili. Annichilato, o disperso trovavasi
il grande esercito de' Crociati. Boemondo sorpreso
e fatto prigioniero avea lasciati gli Stati di Antiochia
privi di un Capo che li governasse; costretto
questo Principe a contrarre un rilevante debito
per liberarsi di schiavitù; i Normanni non assai numerosi
per rispingere i continui assalti de' Greci e
de' Turchi. Pervenuto a tale estremità, Boemondo si
appigliò al coraggioso partito di confidare la difesa
di Antiochia al proprio congiunto, il fedele Tancredi,
di armare contra l'Impero di Bisanzo tutte le forze
dell'Occidente, in somma di mandar a termine quel
disegno che additato aveangli le lezioni, e l'esempio
del genitore Guiscardo. Imbarcatosi segretamente,
attraversò il mare da' suoi nemici occupato, e se vogliam
credere alla novelletta della principessa Anna,
una bara entro cui si collocò, agli occhi di tutti lo
nascondeva<a class="tag" id="tag536" href="#note536">[536]</a>. Accolto in Francia fra le acclamazioni
e i pubblici applausi, lo stesso Re diedegli la
propria figlia in isposa. Glorioso funne il ritorno
nell'Asia, perchè i guerrieri i più rinomati del secolo
<span class="pagenum"><a id="Page_384"></a>[384]</span>
condiscesero a far parte della spedizione sotto
di lui. Ripassò il mare Adriatico, condottiero di cinquemila
uomini a cavallo e di quarantamila fanti
d'ogni banda dell'Europa raccolti<a class="tag" id="tag537" href="#note537">[537]</a>. Ma la salda
resistenza che la Fortezza di Durazzo opponea, la prudenza
di Alessio, la carestia che già faceva sentirsi,
e la vicinanza del verno, deluse avendo le speranze
ambiziose del Capitano, i confederati ne abbandonarono
vituperosamente gli stendardi. Un Trattato
di pace<a class="tag" id="tag538" href="#note538">[538]</a>, diè tregua al terrore de' Greci, che ben
presto la morte dello stesso Boemondo liberò per
sempre da un avversario, cui non opponea freno alcun
giuramento, niun pericolo atterriva, niun prospero
successo saziava. I figli di questo nel principato
d'Antiochia gli succedettero; ma, determinati
con ogni circospezione i confini, stipulata con tutta
chiarezza la natura del vassallaggio da prestarsi da
essi, le città di Tarso e di Malmistra tornarono in
potere dell'Imperator di Bisanzo, divenuto padrone
di tutta la circonferenza della costa di Natolia, da
Trebisonda sino ai confini della Sorìa. La discendenza
di Selgiuk stanziatasi nel regno di Rum<a class="tag" id="tag539" href="#note539">[539]</a>,
<span class="pagenum"><a id="Page_385"></a>[385]</span>
d'ogni lato dal mare e dagli altri Musulmani rimase
disgiunta. Le vittorie de' Franchi, e persino le
loro sconfitte crollato aveano il poter de' Sultani, ritiratisi
dopo la perdita di Nicea in Cogni, o Iconium,
picciola città situata nell'intorno del paese e
distante più di trecento miglia da Costantinopoli<a class="tag" id="tag540" href="#note540">[540]</a>.
Invece di tremare per la propria capitale, i Principi
Comneni faceano guerra offensiva ai Turchi, e
dovettero soltanto alla prima Crociata, se la caduta
del vacillante loro Impero fu differita.
</p>

<p>
<span class="sidenote">A. D. 1101</span>
</p>

<p>
Nel dodicesimo secolo, tre grandi migrazioni accaddero
nell'Occidente, intese a trasferirsi per terra
alla liberazione della Palestina, perchè l'esempio e
i buoni successi della prima Crociata, eccitarono
l'ardore dei Pellegrini e de' soldati lombardi, franchi
e alemanni<a class="tag" id="tag541" href="#note541">[541]</a>. Quarant'otto anni dopo la liberazione
del Santo Sepolcro (A. D. 1147), l'Imperatore Corrado III,
e Luigi VII Re di Francia, impresero la seconda
Crociata, a fine di soccorrere il vacillante Impero
<span class="pagenum"><a id="Page_386"></a>[386]</span>
(A. D. 1189) de' Latini della Palestina<a class="tag" id="tag542" href="#note542">[542]</a>. Una gran parte dei
guerrieri della terza Crociata, era condotta dall'Imperatore
Federico Barbarossa<a class="tag" id="tag543" href="#note543">[543]</a>, che non meno
dei Re di Francia e d'Inghilterra, scosso erasi alla
notizia della perdita di Gerusalemme, perdita che
tutti i Cristiani feriva. Le tre spedizioni, e nel numero
de' Crociati, e nelle lor traversate per mezzo
al greco Impero, e nelle circostanze e negli avvenimenti
de' loro scontri co' Turchi, si rassomigliano.
Un compendioso paralello eviterà le repliche di un
monotono e molesto racconto. Comunque l'immaginazione
possa trovarsi allettata dall'idea di una
Storia seguìta delle Crociate, questa però non offre
continuamente, se non se le stesse cagioni e gli stessi
effetti; e i moltiplici sforzi adoperati, ora a difendere,
ora a conquistar Terra Santa, ad altrettante copie
imperfette di un medesimo originale, molto avvicinansi.
</p>

<p>
I. Le numerose bande che seguirono sì da vicino
le orme de' Pellegrini erano condotte da Capi eguali
<span class="pagenum"><a id="Page_387"></a>[387]</span>
per grado a Goffredo e ai compagni del medesimo,
benchè ad essi inferiori di fama e di merito. A capo
delle lor bandiere vedevansi i Duchi di Borgogna,
di Baviera e d'Aquitania; il primo, discendente da
Ugo Capeto; ceppo della casa di Brunswik, il secondo.
L'Arcivescovo di Milano, Principe temporale, si trasportò
seco le ricchezze del suo palagio e della sua
Chiesa, delle quali infine profittarono i Turchi; gli
antichi Crociati, Ugo il Grande e Stefano di Chartres,
tornarono in Asia per compire il voto che non
aveano per anco soddisfatto. L'immensa moltitudine
che disordinatamente seguivali, si avanzava in due
bande, la prima composta di dugento sessantamila
Pellegrini, la seconda di circa sessantamila uomini
a cavallo e centomila fanti<a class="tag" id="tag544" href="#note544">[544]</a>. Gli eserciti della
seconda Crociata, avrebbero potuto aspirare alla intiera
conquista dell'Asia; poichè e la Nobiltà della
Francia e dell'Alemagna, vedeasi animata dalla presenza
dei suoi Sovrani, e il merito di Corrado e di
Luigi contribuiva, non meno del loro grado, a rendere
luminosa una tale spedizione, e ad infondere
nelle soldatesche, una disciplina che da' Duci
subordinati avrebbe potuto difficilmente aspettarsi.
L'Imperatore e il Re di Francia, conduceano ciascuno,
un corpo di cavalleria formidabile, composto
di settantamila uomini, oltre all'ordinario corteggio
di questi Sovrani<a class="tag" id="tag545" href="#note545">[545]</a>; laonde senza tener conto delle
<span class="pagenum"><a id="Page_388"></a>[388]</span>
truppe leggiere, de' contadini, delle donne, de' fanciulli,
de' preti e de' monaci, la totale somma de' Pellegrini
a quattrocentomila persone ascendea. Un movimento
universale vedeasi nell'Occidente, dagli Stati
di Roma alla Brettagna. I Re di Boemia e di Polonia
agli ordini di Corrado ubbidirono; dalla testimonianza
unanime de' Greci e de' Latini, veniamo assicurati
che i messi dell'Imperatore di Bisanzo, dopo
aver numerati al passaggio di un fiume, o di una
gola, novecentomila uomini, si trovarono inabili a
proseguir questo calcolo<a class="tag" id="tag546" href="#note546">[546]</a>. Nella terza Crociata,
l'esercito di Federico Barbarossa apparve men numeroso,
perchè gl'Inglesi, e i Francesi preferirono
la navigazione del Mediterraneo. Di quindicimila cavalieri
e d'altrettanti scudieri, andava composto il
fiore dell'alemanna cavalleria; onde l'Imperatore,
sulle ungaresi pianure, passò in rassegna sessantamila
uomini a cavallo e centomila fanti, nè noi
dopo quanto abbiamo udito raccontarci nelle prime
Crociate, ci stupiremo che la credulità abbia fatto
ascendere a seicentomila Pellegrini, il numero dei
partecipanti a tale ultima migrazione<a class="tag" id="tag547" href="#note547">[547]</a>. Questi
<span class="pagenum"><a id="Page_389"></a>[389]</span>
stravaganti calcoli non mostrano che la maraviglia
de' contemporanei: ma la loro maraviglia medesima
fa prova evidente d'immenso numero, comunque a
definirlo non basti. Poteano i Greci millantare la
loro superiorità nell'arte e negli stratagemmi della
guerra; ma non però si stavano dal celebrare il
poderoso valore della cavalleria francese, e della
infanteria degli Alemanni<a class="tag" id="tag548" href="#note548">[548]</a>; stranieri che troviamo
dipinti come uomini di ferro, di gigantesca
statura, che lanciavano fiamme dagli occhi e versavano
sangue a maniera d'acqua. Corrado avea inoltre
al suo seguito, una truppa di donne armate ad
usanza di cavalieri. Gli stivali e gli speroni dorati,
della condottiera di queste amazzoni, le meritarono
il soprannome della <i>Donna dai piedi d'oro</i>.
</p>

<p>
II. Il numero e l'indole de' Crociati erano agli ammolliti
Greci un soggetto di terrore; e quanto è soggetto
di terrore agli uomini, della loro avversione il divien
facilmente. Ma lo spavento inspirato dalla potenza dei
Turchi per qualche tempo questo mal umore assopì:
e ad onta delle invettive dai Latini scagliate contro
di Alessio, crediamo potere accertare che questo Imperatore
<span class="pagenum"><a id="Page_390"></a>[390]</span>
ne dissimulò gli insulti, finse non accorgersi
delle ostilità, regolò l'imprudente loro imperizia,
aperse al coraggio de' medesimi la strada del pellegrinaggio
e della conquista. Ma appena scacciati da
Nicea e dalle marittime coste i sultani, allorchè la
vicinanza di questi, ritiratisi in Cogni, non atterriva
omai i principi di Bisanzo, i Greci si abbandonarono
con minore riguardo all'indignazione prodotta in essi
dal frequente e libero passaggio de' Barbari occidentali,
che minacciavano la sicurezza dell'Impero e ne
insultavano la maestà. Regnarono Manuele Comneno
e Isacco l'Angelo ai tempi della seconda e terza Crociata.
Il primo di questi sovrani a passioni, sempre
impetuose, i sentimenti d'un cuor malevolo, spesse
volte congiunse. Il secondo, esempio di codardia e
di perfidia, avea così immeritamente come spietatamente
punito il tiranno, in luogo del quale erasi posto.
Eravi forse un segreto e tacito patto, fra i dominatori
di Costantinopoli e il popolo, di distruggere o
certamente sconfortare i pellegrini con ogni genere
d'ingiurie ed angherie; e questi, per vero, col mancar
di prudenza e di disciplina tutti i momenti,
ne somministravano pretesti e occasioni. I Monarchi
dell'Occidente aveano stipulato, che le loro soldatesche
avrebbero trovato negli Stati del greco Imperator
e libero passaggio, e vettovaglie, convenevolmente
pagandoli; giuramenti e ostaggi aveano da
entrambe le parti guarentiti simili patti, e il più povero
tra i soldati di Federico, portava con seco tre
marchi d'argento statigli per le spese del cammino
assegnati. Ma la ingiustizia e la perfidia violarono
ogni convenzione, e i ripetuti torti di cui ebbero
a querelarsi i Latini, vengono attestati da uno storico
<span class="pagenum"><a id="Page_391"></a>[391]</span>
greco che all'onore de' suoi compatrioti antepose la
verità<a class="tag" id="tag549" href="#note549">[549]</a>. Anzichè ricevere amichevolmente i Crociati,
le città greche dell'Europa e dell'Asia chiudevano
ad essi le porte, e sol dall'alto delle mura calavano
ai medesimi canestri di vettovaglie, sempre al
bisogno inferiori. Quand'anche l'esperienza del passato
e il timore dell'avvenire, avessero potuto scusare
questa timida ritrosia per parte dei Greci, come
difendeano l'inumanità di mescolare nel pane somministrato
ai Latini e calcina, e droghe mortifere?
E se pur fosse lecito assolvere Manuele dal sospetto
di aver partecipato colla sua tolleranza a pratiche sì
abbominevoli, come lavarlo dalla taccia di aver fatta
battere moneta di falsa lega per valersene a trafficare
coi Pellegrini? Questi ad ogni passo venivano arrestati
o indiritti sulla cattiva strada. Mandavansi segreti
ordini a' governatori perchè affortificassero i passi,
i ponti atterrassero. I soldati latini che restavano
addietro, venivano spogliati o trucidati barbaramente.
Se si addentravano nelle boscaglie, dardi, da invisibili
mani lanciati, trapassavano i cavalli ed i cavalieri;
trovavansi abbruciati ne' loro letti gli infermi, e
lungo le strade, i Greci appiccavano i cadaveri degli
uomini scannati da essi. Tal genere d'ingiurie accese
lo sdegno de' campioni della Croce, che di pazienza
evangelica non eran forniti; laonde i Principi
greci per evitare le conseguenze di una nimistà che
eglino stessi avevano provocata, senza trovarsi in forze
<span class="pagenum"><a id="Page_392"></a>[392]</span>
per poterla rintuzzare, la partenza e l'imbarco di
questi ospiti formidabili sollecitarono. Giunto presso
alla frontiera de' Turchi, Barbarossa perdonò alla colpevole
Filadelfia<a class="tag" id="tag550" href="#note550">[550]</a>, e largo di compensi ai servigi che
la città di Laodicea gli aveva prestati, deplorò la
fatale necessità che lo costrinse a versare il sangue
di alcuni Cristiani. Ne' parlamenti avutisi dai
Principi greci co' sovrani della Francia e dell'Allemagna,
quelli si trovarono esposti a frequenti mortificazioni,
e benchè, la prima volta che Luigi comparve
dinanzi a Manuele, non gli fosse stato assegnato
che un basso sgabello in vicinanza del trono<a class="tag" id="tag551" href="#note551">[551]</a>; appena
il re francese ebbe condotto il suo esercito
di là dal Bosforo, ricusò venire ad un secondo colloquio
a meno che il suo fratello, l'Imperatore, non
acconsentisse ad usar seco lui come con un sovrano
eguale ad esso, e per mare, e sul continente. Maggiori
difficoltà ancor si trovarono nel regolare il cerimoniale
tra i Greci principi e gl'Imperatori Corrado
e Federico. Pretendeano questi esser eglino, come
<span class="pagenum"><a id="Page_393"></a>[393]</span>
Imperatori di Roma, i veri successori di Costantino<a class="tag" id="tag552" href="#note552">[552]</a>,
e la purezza de' lor diritti e della lor dignità sostenevano
alteramente. Il primo di questi rappresentanti
di Carlomagno, non volle starsi a petto di Manuele
che a cavallo, in mezzo ad una pianura; il secondo,
coll'attraversare l'Ellesponto anzi che il Bosforo, si
sottrasse dal passare per Costantinopoli, e dal vederne
il Sovrano. Ad uno di questi Monarchi alemanni,
pur coronati imperatori a Roma, il Principe greco
nelle lettere che scrivea, non si degnava dare
altro titolo fuor quello di <i>Rex</i>, o principe degli
Alemanni; e il debole, quanto vanaglorioso, Isacco
l'Angelo ostentava d'ignorare il nome del più grand'uomo
e del maggiore sovrano del suo secolo. Intantochè
gl'Imperatori greci riguardavano con abborrimento
i Crociati, e siccome ministri ad essi di
angosce, manteneano co' Saracini e co' Turchi segreta
corrispondenza. Di fatto, Isacco l'Angelo che aveva in
Costantinopoli fondata una moschea, ove potesse pubblicamente
praticarsi il culto musulmano, doleasi perchè
l'amicizia da lui dimostrata al gran Saladino, coi
Franchi in mal accordo il poneva<a class="tag" id="tag553" href="#note553">[553]</a>.
</p>

<p>
III. Le numerose catene di Pellegrini che passarono
il Reno dopo la prima Crociata, rimasero distrutte
sulle piazze della Natolia dalla peste, dalla fame e
<span class="pagenum"><a id="Page_394"></a>[394]</span>
dall'armi de' Turchi; i soli Capi, accompagnati da poco
seguito di cavalleria si sottrassero, e la miseranda
loro peregrinazione compirono. Può giudicarsi del
senno di costoro, dal divisamento che di sottomettere
strada facendo la Persia e il Khorasan avevano concepito,
e della loro umanità, dalle carnificine degli abitanti
di una città cristiana, che colle palme e colle
croci in mano venivano ad incontrarli. La spedizione
di Corrado e di Luigi fu meno imprudente e crudele,
ma più della precedente Crociata partorì disastro
e rovina alla Cristianità; e Manuele viene accusato
fino da' proprj sudditi di avere traditi i Principi
latini, e col far consapevole di tutti gli atti loro
il Sultano, e col munirli di scorte infedeli. Mentre
i Crociati avrebbero dovuto in uno stesso tempo assalire
da due diverse bande il Sultano, l'emulazione
affrettò la partenza degli Alemanni, il sospetto quella
de' Francesi tardò. Per lo che, Luigi avea terminato
di passare il Bosforo colle sue truppe, allor quando si
scontrò in Corrado che riconducea gli avanzi di un
esercito, del quale avea perduta la maggior parte sulle
rive del Meandro, dopo un'azione gloriosa sì, ma
sfortunata. Allora, tanto più sollecito fu a ritirarsi
l'alemanno Imperatore, che pugnealo il confronto tra
il proprio sfregio e la pompa presente del suo rivale.
Ridotto, per la diffalta de' suoi vassalli independenti, alle
truppe de' suoi Stati ereditarj, dovette chiedere ad
imprestito alcuni vascelli dai Greci onde compiere
per mare il voto fatto di peregrinare alla Palestina.
Nè alle lezioni dell'esperienza, nè alla natura di una
simile guerra, ponendo mente il re di Francia, s'innoltrò
nel paese stesso, ove Corrado ebbe disastro;
nè di questo ebbe miglior fortuna. L'antiguardo che
<span class="pagenum"><a id="Page_395"></a>[395]</span>
portava la regal bandiera e l'oriflamma di S. Dionigi<a class="tag" id="tag554" href="#note554">[554]</a>
raddoppiò imprudentemente il cammino; onde
il retroguardo, in mezzo al quale il sovrano trovavasi,
fu costretto ad accampare di notte tempo, senza avere
potuto raggiugnere la parte di esercito marciata avanti.
Venne circondato e forzato il campo da una moltitudine
di Turchi, i quali nell'arte della guerra più abili
che non fossero i Cristiani del dodicesimo secolo, col
favor delle tenebre, e della confusione degli accampati,
questi fugarono o uccisero, del campo s'impadronirono.
In mezzo a quel soqquadro de' suoi, Luigi
salì sopra un albero; e fatto salvo dal proprio valore
e dall'accecamento de' nemici, potè, allo schiarire
del giorno, sottrarsi ai medesimi, e pressochè solo
il suo antiguardo raggiugnere. Non osando più allora
continuare la sua peregrinazione per terra, si trovò
felice a bastanza nel poter raccogliere in sicuro gli
avanzi dell'esercito entro l'amico porto di Satalia,
d'onde veleggiò ad Antiochia. Ma sì pochi legni i
Greci gli somministrarono, che non gli fu dato il condurre
seco se non se i nobili e i cavalieri. La infanteria
perì, miseramente abbandonata alle falde de' monti
della Panfilia. L'imperatore ed il re si abbracciarono
a Gerusalemme, e piansero congiuntamente; poi unite
le forze che lor rimaneano a quelle de' Cristiani della
Sorìa, gli ultimi tentativi della seconda Crociata ebbero
<span class="pagenum"><a id="Page_396"></a>[396]</span>
sotto le mura di Damasco infausto successo.
Corrado e Luigi s'imbarcarono per l'Europa, dopo
essersi acquistata grande fama di coraggio e pietà.
Ma intanto gli Orientali aveano imparato a disfidare
la possanza di due monarchi, il cui nome e le
forze militari da lungo tempo li minacciavano<a class="tag" id="tag555" href="#note555">[555]</a>.
Forse avrebbero dovuto paventare assai più Federico
I, e l'esperienza che sotto il suo zio Corrado
questo principe aveva acquistata nell'Asia. Oltrechè,
quaranta stagioni campali nell'Alemagna e nell'Italia,
lo aveano istruito nell'arte di comandare; e veramente
sotto il regno di lui, i suoi sudditi, e persino
i principi dell'Impero, avvezzati eransi ad obbedire.
Perdute di vista Filadelfia e Laodicea, ultime
città dell'Impero greco, Federico Barbarossa s'innoltrò
per mezzo ad un paese deserto, sterile, impregnato
di sali, terra dice lo Storico<a class="tag" id="tag556" href="#note556">[556]</a> di tribolazione
e d'orrore. Per venti giorni di penoso e sconfortante
cammino, dovette ad ogni istante difendersi
dagli assalti d'innumerabili bande di Turcomanni<a class="tag" id="tag557" href="#note557">[557]</a>
<span class="pagenum"><a id="Page_397"></a>[397]</span>
che parea continuamente risorgessero, e più furibondi,
dalle sofferte sconfitte. Ma non si stancò di combattere
e di sofferir l'Alemanno; e tanto era ridotto,
quando pervenne sotto le mura d'Iconium, che appena
mille de' suoi cavalieri aveano quanta forza bastasse
loro a tenersi in arcione. Pure, mercè un impeto
violento, e al quale i Musulmani mai non
aspettavansi, li sconfisse, prese la città d'assalto,
costrinse il Sultano ad implorare pace e clemenza
dal vincitore<a class="tag" id="tag558" href="#note558">[558]</a>, e fatto per tal guisa libero il cammino,
Federico portò l'armi sue trionfanti nella Cilicia,
fatal limite delle sue vittorie, perchè ivi travolto
da un torrente annegò<a class="tag" id="tag559" href="#note559">[559]</a>. Le infermità e le diserzioni,
il rimanente degli Alemanni distrussero, o
spersero, e lo stesso figlio dell'Imperatore morì all'assedio
di Acri, avendo egual sorte la maggior parte
degli Svevi suoi vassalli che colà il seguitarono. Fra
tutti gli eroi latini, Goffredo di Buglione e Federico
Barbarossa sono i soli che pervennero ad attraversare
l'Asia Minore. Ma il loro ardimento, e per fino i
<span class="pagenum"><a id="Page_398"></a>[398]</span>
buoni successi ottenuti dai medesimi, servirono di lezione
e cautela, a quelli che vennero dopo; onde
ne' secoli più illuminati dalle successive Crociate, tutte
le nazioni alle molestie e ai pericoli della via di terra
quelli del mare anteposero<a class="tag" id="tag560" href="#note560">[560]</a>.
</p>

<p>
L'entusiasmo che animò la prima Crociata, è avvenimento
semplice e naturale. Recentissima la speranza
concetta, ignoti i rischi, conformità dell'impresa
col genio dominante del secolo; ma ben sono
giusto argomento di sorpresa e di commiserazione
ad un tempo, e la ostinata perseveranza dell'Europa,
a vincere la quale fu senza frutto l'esperienza delle
sciagure de' predecessori; e il reiterarsi di queste sciagure,
fattosi quasi fomite alla fiducia di chi le affrontava
di nuovo; e sei successive generazioni che a capo
chino si precipitavano nell'abisso innanzi ad esse
dischiuso; e gli uomini d'ogni stato e condizione, che
rischiavano esistenza e averi, coll'unico fine di acquistare
o conservare un sepolcro di pietra<a class="tag" id="tag561" href="#note561">[561]</a>, posto
<span class="pagenum"><a id="Page_399"></a>[399]</span>
duemila miglia lontano dalla lor patria. Per un volgere
di due secoli, dopo il Concilio di Clermont,
ciascuna primavera, ciascuna state partoriva una
nuova migrazione di Pellegrini, armati per la difesa
di Terra Santa; ma i sette grandi armamenti, ossia
le sette Crociate, ebbero per motivo o una recente
calamità, o un incalzante pericolo; e a queste spedizioni
trascinati vennero i popoli e dall'autorità
de' Pontefici, e dall'esempio dei Re. Alla voce dei
Santi Oratori, il comune zelo infiammavasi, la nazione
ammutiva, e fra questi Oratori la prima sede
vuol essere assegnata al monaco Bernardo (A. D. 1091-1153), collocato
indi fra i Santi della Chiesa romana<a class="tag" id="tag562" href="#note562">[562]</a>. Nato di
una famiglia nobile della Borgogna, otto anni all'incirca
dopo la prima conquista di Gerusalemme, avea
<span class="pagenum"><a id="Page_400"></a>[400]</span>
ventitre anni, quando andò a segregarsi dai profani,
nel monastero di Citaux di recente instituito, e che
col vigore delle nuove fondazioni fioriva. Dopo due
anni, come Capo della terza colonia del ridetto Ordine,
si trasferì a Chiaravalle nella Sciampagna<a class="tag" id="tag563" href="#note563">[563]</a>,
contentatosi poi, finchè visse, dell'umile titolo di
Abate di questa Comunità. I filosofi del nostro secolo;
senza curarsi assai di distinguere, hanno versato
su tali eroi spirituali, la derisione e il disprezzo.
Diversi anche de' men rinomati fra essi, per una certa
forza d'animo si segnalarono; e maggiori almeno
de' lor seguaci e discepoli, in quella età di superstizione,
ad una meta aggiugneano che molta mano
di emoli lor contendea. La solerzia, l'eloquenza,
l'ingegno di scrivere, grande preminenza sopra i
rivali, e sopra i contemporanei, a S. Bernardo acquistarono;
e veramente le Opere di lui nè di arguzia,
nè di calore vanno sfornite; e mostrano aver egli
prese a norma la ragione e l'umanità fin quanto il
suo carattere di Santo gliel permetteva<a class="tag" id="tag564" href="#note564">[564]</a>. Se fosse
<span class="pagenum"><a id="Page_401"></a>[401]</span>
rimasto al secolo, avrebbe posseduta la settima parte
di un mediocre retaggio; coi pronunziati voti di
penitenza e di povertà<a class="tag" id="tag565" href="#note565">[565]</a>, col rifiuto di ogni dignità
ecclesiastica, coll'assoluta non curanza delle vanità
mondane, l'Abate di Chiaravalle divenne l'oracolo
dell'Europa e il fondatore di centosessanta monasterj.
La libertà delle appostoliche censure ch'ei profferiva,
facea tremare i Papi e i Sovrani. In uno scisma
della Chiesa, la Francia, l'Inghilterra, Milano
lo consultarono, e stettero al giudizio ch'ei pronunciò,
Innocenzo II, non dimenticò di aver dovuta all'Abate
di Chiaravalle la tiara; e di questo Abate era
stato amico e discepolo Eugenio III, successor d'Innocenzo.
Ma la pubblicazione della seconda Crociata,
fu per S. Bernardo l'istante di splendere qual missionario
profeta, chiamando le nazioni alla difesa
<span class="pagenum"><a id="Page_402"></a>[402]</span>
del Santo Sepolcro<a class="tag" id="tag566" href="#note566">[566]</a>. Nel parlamento di Vezelai
aringò il Re; e Luigi VII, e i vassalli di questo
Sovrano ricevettero dalle mani di S. Bernardo la
Croce. L'Abate di Chiaravalle si prese indi il meno
facile assunto di trarre al proprio partito l'Imperatore
Corrado, e colla forza de' gesti, della voce della
sua patetica veemenza, giunse ad infiammare gli animi
di un popolo melenso e ignorante, e che inoltre
la lingua dell'Oratore non intendea. Tutta la strada
che ei trascorse da Costanza a Colonia, il trionfo
del suo zelo e della sua eloquenza contrassegnò.
S. Bernardo si congratula con sè medesimo di essere
pervenuto a spopolare l'Europa, affermando che le
città e le castella, prive trovavansi d'abitanti, e facendo
il conto che vi rimaneva appena un uomo,
per consolar sette vedove<a class="tag" id="tag567" href="#note567">[567]</a>. Gli accecati fanatici,
vinti dalla possanza del suo dire voleano sceglierlo
per generale; ma S. Bernardo, che avea dinanzi agli
occhi l'esempio di Piero l'Eremita, si contentò di
assicurare il celeste favore ai Crociati, ed ebbe l'accorgimento
di ricusare il comando di una militare
impresa, della quale e i disastri, e i buoni successi
del pari la rinomanza delle virtù evangeliche del
Santo poteano offuscare<a class="tag" id="tag568" href="#note568">[568]</a>. Non quindi evitò dopo
<span class="pagenum"><a id="Page_403"></a>[403]</span>
il cattivo esito della Crociata le imputazioni di falso
Profeta e di autore delle pubbliche calamità. I nemici
di lui trionfarono, confusi rimasero i suoi partigiani,
e tardi solamente, offerse al Pubblico una apologia
della propria condotta, apologia a dir vero,
poco soddisfacente. Cita in essa l'obbedienza che ai
comandi del Papa ei doveva, si diffonde sulle vie
misteriose della Providenza accagiona de' mali dei
Cristiani le colpe degli stessi Cristiani, e lascia modestamente
trapelare che la sua missione era stata
da visioni e miracoli confermata<a class="tag" id="tag569" href="#note569">[569]</a>; argomento cui
non v'era replica, se fosse stata certa la cosa. Ma
di venti, o trenta prodigi che i discepoli di S. Bernardo
affermano operati da lui, in un sol giorno, nel
mezzo delle pubbliche assemblee della Francia e dell'Inghilterra,
ch'essi chiamano in testimonianza<a class="tag" id="tag570" href="#note570">[570]</a>,
non ve n'è forse un solo, il quale fuor del ricinto di
Chiaravalle, ai nostri dì sia creduto; oltre di che, in
tutto quanto riguarda le guarigioni soprannaturali di
infermi, di storpj, di ciechi che vennero condotti al
cospetto dell'uomo di Dio, non è più possibile in
<span class="pagenum"><a id="Page_404"></a>[404]</span>
oggi il discernere qual parte debba attribuirsi al
caso, quale alla immaginazione degli uomini, quale
alla impostura e alle finzioni dell'operator del miracolo<a class="tag" id="tag571" href="#note571">[571]</a><a class="tag" id="tag572" href="#note572">[572]</a>.
</p>

<p>
La stessa divina onnipotenza diviene scopo alle
querele de' mortali, fra loro opposti ne' desiderj. La
liberazione di Gerusalemme, considerata in Europa
come una beneficenza del cielo, fu deplorata, e forse
anche, qual calamità pubblica, riguardata nell'Asia.
Dopo la presa di questa città, i fuggiaschi della Sorìa
portarono fino ai remoti paesi la costernazione che
gl'invase. I cittadini di Bagdad piansero prostrati nella
polvere; Zeineddino, cadì di Damasco, si strappò alla
presenza del Califfo la barba; tutto il Divano versò
<span class="pagenum"><a id="Page_405"></a>[405]</span>
calde lagrime su la dolente avventura<a class="tag" id="tag573" href="#note573">[573]</a>. Ma non
altro che lagrime potevano offerire i Comandanti
de' Credenti, schiavi eglino stessi fra le mani de' Turchi;
e benchè, nell'ultimo secolo degli Abbassidi, la
possanza temporale de' Califfi si fosse alcun poco rimessa,
questa però alla città di Bagdad e alle province
de' dintorni si limitava. I tiranni de' Califfi, i
discendenti di Selgiuk, al pari dell'altre asiatiche dinastie,
le vicissitudini del valore, della possanza,
della discordia, dell'invilimento, della caduta aveano
sopportate; nè le forze loro, o il loro coraggio bastavano
alla difesa della religione. Sangiar, ultimo eroe
di loro stirpe, ritirato agli estremi confini della Persia
non era conosciuto, nemmen di nome, ai Cristiani dell'Oriente<a class="tag" id="tag574" href="#note574">[574]</a>.
Intanto che i deboli Sultani languivano
nei lor serragli, da catene seriche avvinti<a class="tag" id="tag575" href="#note575">[575]</a> il pio assunto
<span class="pagenum"><a id="Page_406"></a>[406]</span>
di salvare l'Islamismo si presero i loro schiavi,
gli Atabek<a class="tag" id="tag576" href="#note576">[576]</a>, il nome turco de' quali come quello dei
patrizj di Bisanzo ammette essere tradotto colla espressione
<i>padri del principe.</i> Il valoroso Turco, Ascanzar,
già favorito di Malek-Sà, dal quale aveva ottenuto
il privilegio di starsi alla destra del trono, nelle guerre
civili che alla morte dello stesso principe succedettero,
perdè il suo governo di Aleppo e la vita. I
fedeli Emiri che gli erano stati soggetti, persistettero
nel portare amore al figlio di Ascanzar, Zenghi, segnalatosi
guerreggiando i Franchi, nella giornata di
Antiochia funesta ai Musulmani. Trenta stagioni campali
che, servendo il Califfo e i Sultani, contava Zenghi,
la fama militare di cui godeva, gli assicuravano, e
ottenne il comando di Mosul, siccome il solo campione
che potesse vendicare e difendere la causa del
Profeta. Nè Zenghi la speranza di sua nazione deluse;
perchè, dopo un assedio di venticinque giorni,
e prese Edessa d'assalto, e i Franchi da tutte le
<span class="pagenum"><a id="Page_407"></a>[407]</span>
terre vinte oltre l'Eufrate scacciò<a class="tag" id="tag577" href="#note577">[577]</a>. Questo independente
sovrano di Mosul e di Aleppo, le guerriere tribù
del Curdistan sottomise, e i soldati di lui s'avvezzarono
a riguardare il campo come lor patria, lasciando
alla liberalità del principe il pensiere di compensare
le fatiche de' suoi difensori, e di proteggerne
le famiglie ch'eglino abbandonavan per lui. Condottiero
di tai veterani, Noraddino, figliuolo di Zenghi,
riunì a poco a poco sotto di sè i possedimenti maomettani (A. D. 1145-1174);
il regno di Damasco a quel di Aleppo congiunse;
e fece con buon successo una lunga guerra
ai Cristiani della Sorìa. Dilatato il suo vasto Impero
dalle sponde del Tigri a quelle del Nilo, gli Abbassidi
ogni titolo e prerogativa regale al loro servo fedel
concedettero. I Latini medesimi si videro costretti
ad ammirare la saggezza, il valore, e persino la giustizia
e la pietà di questo implacabile loro nemico<a class="tag" id="tag578" href="#note578">[578]</a>.
Negli atti e della vita privata, e del suo governo, il
<span class="pagenum"><a id="Page_408"></a>[408]</span>
pio guerriero rianimò lo zelo, e ricondusse la semplicità
de' primi Califfi; sbanditi l'oro e la seta dal
suo palagio, proibito negli Stati di lui l'uso del vino,
scrupolosamente le rendite pubbliche al servigio dei
popoli adoperò, nè mai alle frugali spese della sua
casa si prevalse d'altre ricchezze fuor delle rendite
de' fondi da lui comprati, colla parte legittima che gli
spettava sulle prede fatte ai nemici (A. D. 1163-1169). La sultana favorita
avendogli mostrato ardente desiderio di possedere
certa ricca suppellettile di femminile lusso, ei
le rispose. «Come volete ch'io faccia! Temo Dio,
e non sono che il cassiere de' Musulmani: le loro ricchezze
non mi appartengono. Però possedo tuttavia
tre botteghe nella città di Hems, servitevene, ma non
ho altra cosa da poter dare». La Corte di giustizia
di Noraddino era il terror de' Grandi, l'asilo de' poveri.
Alcuni anni dopo la morte di questo sultano un
cittadino che lagnavasi di oppressione per parte del
successore corse per la strada esclamando, «o Noraddino!
Noraddino! che cosa sei tu divenuto? abbi pietà
del tuo popolo e vieni a soccorrerlo.» Si paventò di un
tumulto, e il tiranno seduto sul proprio trono, arrossì
e tremò, al nome di un monarca che più non era.
</p>

<p>
Per l'armi de' Franchi e de' Turchi, i Fatimiti aveano
perduto l'intera Sorìa, e benchè si mantenessero
nell'Egitto, l'invilimento cui declinò la loro
possanza, portò conseguenze ancor più disastrose a
questi discendenti o successori di Maometto. Nondimeno,
rispettati fino allora, siccome tali, viveano rinchiusi
nel proprio palagio del Cairo, e sacre le lor
persone, di rado al profano sguardo o de' sudditi, o
degli stranieri si offersero. Gli ambasciatori latini<a class="tag" id="tag579" href="#note579">[579]</a>
<span class="pagenum"><a id="Page_409"></a>[409]</span>
hanno descritto il cerimoniale della loro ammissione
dinanzi al Califfo, e come introdotti venissero attraversando
una sequela di anditi oscuri e di portici
illuminati. Ravvivavano una tale scena il mormorare
degli augelli e il susurrare delle fontane: non vedeano
d'ogni banda che animali di specie rara, e preziose
suppellettili. Fu anche mostrata ad essi una porzione
del tesoro: la rimanente parte supposero. Dopo
avere oltrepassato un gran numero di porte custodite
da Negri e da eunuchi, pervennero al Santuario,
ossia alla stanza entro cui stavasi il Sovrano dietro
una cortina velato. Il Visir che conduceva gli ambasciatori,
deposta la scimitarra, per tre volte sul pavimento
prostrossi. Sollevata venne alfin la cortina,
e poterono contemplare il Comandante de' credenti,
che dava ordini al suo primo schiavo, in sostanza
padrone: i Visir, o i Sultani usurpata aveano la
suprema amministrazion dell'Egitto; e decidendosi
coll'armi le gare degli aspiranti a tal carica, il nome
del più meritevole, ossia del più forte nella patente
reale del comando veniva registrato. Le fazioni di
Dargam e di Saver si scacciavano a vicenda dalla
capitale e dal regno, e quella di esse che soggiaceva,
implorava la pericolosa protezione del Sultano di Damasco,
o del re di Gerusalemme, mortali nemici
della setta, e della Monarchia de' Fatimiti. Più formidabili,
<span class="pagenum"><a id="Page_410"></a>[410]</span>
per potere e professata religione, erano i
Turchi: ma i Franchi aveano sopra Noraddino il
vantaggio di non trovare ostacoli nel trasferirsi per
linea retta da Gaza al fiume Nilo. Per la situazione
degli Stati di Noraddino, le truppe di lui vedeansi
costrette ad un giro molesto e pien di pericoli intorno
all'Arabia, onde si trovavano esposte alla sete,
ai disagi e al malefico influsso de' venti infocati
del Deserto. Zelo unito ad ambizione, facea bramoso
il Principe turco di regnare sotto il nome degli Abbassidi
in Egitto: l'impresa di restituire la perduta
dignità a Saver che aveva implorata la protezione
di Noraddino, gli offerse un motivo specioso alla
prima spedizione, che egli confidò all'Emiro Siracù,
generale rinomato per sua esperienza e valore.
Dargam perdè la battaglia e la vita; ma il felice rivale
di questo Visir, parte per ingratitudine, parte
per timori e sospetti non privi di fondamento, sollecitò
i soccorsi di Gerusalemme onde liberare l'Egitto
dalla prevalenza de' suoi superbi benefattori. Trovatosi
il generale di Noraddino nell'impossibilità di
resistere alle forze congiunte de' due nemici, abbandonò
le recenti conquiste, e fe' sgombra Belbeis, o
Peluso, a patto di ottenere una libera ritirata; nel
tempo della quale, mentre i Turchi marciavano alla
sfilata dinanzi al nemico, e chiudea l'ordine della
battaglia il lor generale armato della sua azza da
guerra, attento a tutto ciò che accadea, un Franco
osò domandargli, se non temeva di essere assalito.
«Certamente non appartiene che a voi, rispose l'intrepido
Emiro, il cominciare l'assalto, ma abbiatevi
per sicurissima cosa, che un solo de' miei soldati
non andrà in paradiso, senza avere mandato prima
<span class="pagenum"><a id="Page_411"></a>[411]</span>
un infedele all'inferno.» Ricomparso il generale alla
presenza del suo Sovrano, le ricchezze del paese,
la mollezza degli abitanti, le discordie lor gli narrò,
le quali cose la speranza riaccesero in Noraddino.
Ai pietosi divisamenti di questo, il Califfo di Bagdad
fece plauso, e Siracù condottiero di dodicimila Turchi
e di undicimila Arabi, si mostrò per la seconda
volta in Egitto. Nondimeno, queste forze erano ben
inferiori alle forze degli eserciti confederati de' Franchi
e de' Saracini; onde a me sembra che il passaggio
del Nilo operato dal generale di Noraddino,
la ritirata nella Tebaide, le fazioni della giornata
di Babain, la sorpresa di Alessandria, le spedizioni
e le controspedizioni, nelle pianure e nelle valli di
Egitto, dal Tropico al mare, palesino, nell'uomo
che divisò tali imprese, un nuovo e straordinario grado
d'intelligenza militare. L'abilità di lui secondarono
le valorose sue soldatesche, e un Mammalucco,
il giorno prima di un'azione campale esclamava:<a class="tag" id="tag580" href="#note580">[580]</a>
«Se non possiamo liberare l'Egitto da questi
cani di Cristiani, perchè non rinunciamo agli onori
e ai premj che ne ha promessi il Sultano?
Perchè non andiamo coi villani a coltivare la terra?
o colle donne a filare entro un <i>harem</i>? Cionnullameno,
a malgrado di tanti sforzi<a class="tag" id="tag581" href="#note581">[581]</a>, e comunque l'eloquenza
<span class="pagenum"><a id="Page_412"></a>[412]</span>
di Saladino sì nobilmente si adoperasse in Alessandria<a class="tag" id="tag582" href="#note582">[582]</a>
per difendere la condotta militare tenuta
dal suo zio Siracù, questi terminò la seconda sua
spedizione con una ritirata preceduta da un'onorevole
capitolazione; e Noraddino aspettò con impazienza
l'occasione di tentare con miglior successo
una terza impresa; occasione ben tosto offertagli da
Amalrico, o Amauri, Re di Gerusalemme, imbevutosi
della perniciosa massima, che non dee serbarsi
fede agl'inimici di Dio. Un guerriero religioso,
il gran Mastro dell'Ordine degli Ospitalieri, lo
incoraggiò ne' disegni concetti; l'Imperatore di Costantinopoli
diede, o promise una flotta per secondare
gli eserciti della Sorìa; e il perfido Cristiano,
non sazio del fatto bottino, e de' sussidj che gli venivano
dall'Egitto, a conquistare questo paese si accinse. In
tale estremità, i Musulmani al Sultano di Damasco
volser gli sguardi; e il Visir Saver, che d'ogni banda
attorniavan pericoli, cedè ai desiderj unanimi
della nazione. Noraddino parve contento di un'offertagli
terza parte sulle rendite dell'Egitto. Già
i Franchi erano alle porte del Cairo; ma al loro
avvicinarsi, fu appiccato il fuoco ai sobborghi della
vecchia città; un negoziato insidioso li trasse in inganno;
<span class="pagenum"><a id="Page_413"></a>[413]</span>
i lor vascelli non poterono entrare nel Nilo.
Schivata prudentemente una battaglia co' Turchi, in
mezzo ad un paese nemico, Amauri tornò nella Palestina,
carico della vergogna e del rimprovero, compagni
sempre dell'ingiustizia dal buon successo non
coronata. Partiti i Franchi, Siracù, qual liberatore
dell'Egitto, di una veste d'onore fu ornato; ma la
contaminò ben tosto coll'ordinare la morte dell'infelice
Saver. La carica di Visir per qualche tempo
gli Emiri turchi si degnarono assumere: ma la conquista
degli stranieri, affrettò la caduta de' Fatimiti;
grande cambiamento politico, eseguitosi tranquillamente
e per l'effetto d'un ordine e d'una parola.
Già i Califfi, e per la propria debolezza, e per la tirannide
de' Visiri, si erano nell'opinione pubblica disonorati.
Fremuto aveano i loro sudditi in veggendo
il discendente e il successore del Profeta, porgere la
sua mano ignuda ad essere toccata dalla callosa mano
di un ambasciatore latino; e piansero allora quando
il Califfo d'Egitto, i capelli delle proprie donne, come
segnale di ultimo stremo e cordoglio, al Sultano
di Damasco inviò (A. D. 1171). Per ordine di Noraddino,
e per sentenza de' Dottori, vennero solennemente
ribenedetti i nomi sacri di Abubeker, di Omar
e di Otmano; Mostadi, Califfo di Bagdad, nelle
pubbliche preghiere venne solennemente riconosciuto
siccome il vero Comandante de' Credenti; alla
divisa nera degli Abbassidi fece luogo la verde
de' figli di Alì; l'ultimo di questa schiatta, il Califfo
Aded, dieci giorni dopo, morì, nella felice ignoranza
del proprio destino. Le ricchezze di lui assicurarono
l'obbedienza de' soldati, e il tumultuar de' Settarj
sedarono; nè accadde in appresso, per qualsivoglia
<span class="pagenum"><a id="Page_414"></a>[414]</span>
cambiamento politico<a class="tag" id="tag583" href="#note583">[583]</a>, che dalla tradizione
ortodossa de' Musulmani i popoli dell'Egitto si allontanassero.
</p>

<p>
<span class="sidenote">A. D. 1171-1195</span>
</p>

<p>
Le colline di là dal Tigri abitate sono dai Curdi,
tribù di ardimentosi pastori<a class="tag" id="tag584" href="#note584">[584]</a>, vigorosi, selvaggi,
indocili, dediti al ladroneccio, e ostinatamente affezionati
al governo di Capi che hanno comune con
essi la patria e l'origine. La somiglianza di nome,
di situazione e di costumanze, ne danno fondamenti
a crederli i Carduchiani de' Greci<a class="tag" id="tag585" href="#note585">[585]</a>; e difendono
tuttavia contro i tentativi della Porta ottomana quell'antica
libertà che, a malgrado de' successori di Ciro,
mantennero. L'indigenza e l'ambizione li trassero
ad abbracciare il mestiere di soldati mercenarj. Fecero
strada al regno del gran Saladino i servigi
<span class="pagenum"><a id="Page_415"></a>[415]</span>
del padre di lui, e dello zio<a class="tag" id="tag586" href="#note586">[586]</a>; e il figlio di Giob,
o Aìub, semplice Curdo, era a bastanza grande di
per sè stesso per ridersi dell'adulazione di chi ne
volea derivata sin dai Califfi arabi la genealogia<a class="tag" id="tag587" href="#note587">[587]</a>.
Noraddino prevedea sì poco la rovina prossima ed
imminente alla propria famiglia, che costrinse Saladino
a seguire in Egitto il suo zio Siracù. Questo
giovine assicurò la sua rinomanza militare nella
difesa di Alessandria, e se potessimo prestar
fede ai Latini, sollecitò ed ottenne dal generale cristiano
gli onori <i>profani</i> della cavalleria<a class="tag" id="tag588" href="#note588">[588]</a>. Morto
Siracù, Saladino, il più giovine e il meno possente fra
gli Emiri, per questa considerazione appunto ottenne
la carica, divenuta, come dicemmo, men rilevante
di gran Visir; ma giovatosi de' consigli del padre, la
cui venuta al Cairo egli aveva affrettata, bentosto per
suo ingegno acquistò preminenza sopra gli eguali, e
seppe rendere affezionato a sè e ai proprj interessi
<span class="pagenum"><a id="Page_416"></a>[416]</span>
l'esercito. Sin tanto che Noraddino visse, questi ambiziosi
Curdi, i più sommessi fra gli schiavi del medesimo
si dimostrarono; e il sagace Aiub impose silenzio
alle querele dell'irrequieto Divano, protestando
che, se tal fosse la volontà del padrone, egli medesimo
avrebbe condotto a piè del trono il figlio carico
di catene. «Mi è convenuto, ei dicea, in particolare
a Saladino usare siffatto linguaggio in una
assemblea composta di vostri rivali: ma sappiatelo;
oggidì ci troviamo in tale stato da non dovere nè
paventare, nè obbedire; e tutte le minacce di Noraddino
non otteranno da noi il tributo di una canna
di zucchero». La morte del Sultano giunse in tempo
di salvar padre e figlio dai pericoli, e dai rimproveri
che a tal pensamento andavan congiunti. Il figlio
del morto Sultano d'anni undici, rimase per qualche
tempo fra le mani degli Emiri di Damasco, intanto
che il nuovo Signore dell'Egitto veniva insignito
dal Califfo di tutti que' titoli<a class="tag" id="tag589" href="#note589">[589]</a>, che giustificar ne
poteano agli occhi del popolo la usurpazione; ma
non andò guari che sembrando a Saladino non bastante
possedimento l'Egitto, da Gerusalemme i Cristiani,
da Damasco, da Aleppo, dal Diarbekir gli
Atahek discacciò. Avendolo riconosciuto per protettor
temporale la Mecca e Medina, il fratello di lui
conquistò l'Yemen ossia l'Arabia Felice; e crebbe
<span class="pagenum"><a id="Page_417"></a>[417]</span>
tanto in dominazione che questa, negli ultimi giorni
di Saladino, da Tripoli d'Affrica sino al Tigri, dall'Oceano
Indiano fino alle montagne dell'Armenia
estendevasi. Giusta le massime di buon ordine e di
fedeltà di suddito diffuse fra noi, difficilmente può
sembrarne immune da rimprovero di ingratitudine
e di perfidia, il contegno tenutosi da Saladino; ma
l'ambizione di lui può trovar qualche scusa nelle
rivoluzioni dell'Asia<a class="tag" id="tag590" href="#note590">[590]</a>, ove persin l'idea di successione
legittima era perduta, nel recente esempio che
gli stessi Atabek aveano dato, ne' riguardi che Saladino
usò mai sempre al figlio del suo benefattore, nella
condotta generosa ed umana che verso i rami collaterali
della caduta dinastia conservò, nel proprio
merito e nella loro inettezza, nell'approvazione del
Califfo, fonte unica della legitima autorità, per
ultimo nel voto e negl'interessi de' popoli, alla
felicità de' quali sono per prima cosa instituiti i
governi. Fu ammirato in Saladino, come nel suo
predecessore, il felice, quanto raro, accoppiamento delle
virtù di un santo e delle virtù di un eroe; poichè Saladino
e Noraddino nel novero de' Santi Maomettani
l'uno e l'altro son collocati. Costantemente avvezzatisi
a meditar guerre sante, parve, che insieme a
tal consuetudine, acquistassero quell'indole prudente
e moderata, della quale in tutti gli atti di loro vita
scorgiamo le tracce. Saladino, in sua gioventù, era
<span class="pagenum"><a id="Page_418"></a>[418]</span>
stato dedito al vino e alle donne<a class="tag" id="tag591" href="#note591">[591]</a>; ma l'ambizione
fece ben presto, che rinunziando ai diletti de' sensi,
le più dignitose follìe del potere, e dell'amore della
rinomanza, a questi sostituisse. Vestiva un rozzo abito
di lana; bevea solamente acqua; mostratosi non men
sobrio, e di gran lunga più casto del Profeta degli
Arabi, e nella sua fede e in tutte le sue azioni diede
continuamente a divedere il rigido Musulmano. Finchè
visse, manifestò il suo rincrescimento che le
cure necessarie alla difesa della religione, non gli
permettessero adempire il dovere del pellegrinaggio
alla Mecca; ma alle ore prefisse, e cinque volte al
giorno, orava in compagnia de' fratelli; e accadendogli
di avere involontariamente tralasciato alcuno
de' digiuni dal Profeta prescritti, col massimo scrupolo
l'omissione sua riparava. Può essere citata siccome
prova (che per vero dire di ostentazione sentiva)
del coraggio e della divozione di Saladino, il
costume che egli avea, di leggere prima di dar battaglia
il Corano standosi a cavallo, camminando a
capo delle sue soldatesche, e posto in mezzo ai due
eserciti che in procinto erano di assalirsi<a class="tag" id="tag592" href="#note592">[592]</a>. Schifo
d'ogni studio che alla dottrina superstiziosa della
Setta di Safei non si riferisse, tutti gli altri depresse:
ebbe a vile i poeti, e questa circostanza fece la lor
sicurezza; perchè tanto abborriva tutte le scienze
profane, che un filosofo, il quale avea diffuse alcune
<span class="pagenum"><a id="Page_419"></a>[419]</span>
sue scoperte speculative, venne preso, e, per ordine
del pietoso Sultano, strozzato. Il più oscuro fra' sudditi
poteva implorare la giustizia del Divano contra
il Principe, o contra il ministro del Principe; e
solamente, allor che un regno era prezzo dell'ingiustizia,
Saladino non sentiva ritrosìa nel commetterla.
Mentre i discendenti di Selgiuk e di Zenghi gli teneano
la staffa, e davano ordine ai suoi vestimenti,
gl'infimi servi della sua casa riceveano prove della
dolcezza e dell'affabilità del loro Signore; si contraddistinse
per eccesso di liberalità all'assedio di
Acri colla distribuzione gratuita di dodicimila cavalli,
e quando morì non furono trovate nel suo erario
che quarantasette dramme d'argento, e una sola piastra
d'oro. Durante un regno, quasi tutto speso
nelle guerre, i tributi diminuì, e i cittadini godettero
pacificamente de' frutti di loro industria. Nell'Egitto,
nella Sorìa e nell'Arabia, moschee, collegi, ospitali e
una ben munita Fortezza nel Cairo edificò: ma tutte
le fondazioni di Saladino avendo per mira il ben
pubblico<a class="tag" id="tag593" href="#note593">[593]</a>, fra queste non ebbevi un palagio, un
giardino al lusso personale del Sultano serbati. In
un secolo di fanatismo le naturali virtù di un fanatico
eroe gli stessi Cristiani a stima e ad ammirazione
costrinsero: dell'amicizia di Saladino l'Imperatore
di Alemagna gloriavasi<a class="tag" id="tag594" href="#note594">[594]</a>; quel di Bisanzo,
suo confederato, il chiedeva<a class="tag" id="tag595" href="#note595">[595]</a>. La conquista di
<span class="pagenum"><a id="Page_420"></a>[420]</span>
Gerusalemme per tutto Oriente ed Occidente diffuse,
e, fors'anche oltre al vero, ampliò la rinomanza di
questo Sultano.
</p>

<p>
Il regno di Gerusalemme fu di breve durata, e se
più presto anche non cadde<a class="tag" id="tag596" href="#note596">[596]</a>, alle discordie de' Turchi
e de' Saracini il dovette. I Califfi Fatimiti, e i Sultani
di Damasco, abbagliati da alcuni vantaggi presenti
e personali, sagrificarono la causa generale della
loro religione. Ma poichè le forze dell'Egitto,
della Sorìa, e dell'Arabia, riunite furono sotto l'Impero
di un eroe, che natura e fortuna sembravano
avere armato contra i Cristiani, tutte le cose all'interno
di Gerusalemme presero minaccevole aspetto,
e tutt'altro che apparenze lusinghiere, lo stato interno
di esse offeriva. Dopo la morte de' due Baldovini,
uno fratello, l'altro cugino di Goffredo di Buglione,
lo scettro passò nelle mani di Melisinda, figlia del secondo
Baldovino, e nel marito della medesima, Folco,
Conte di Angiò, stato per un precedente maritaggio
il ceppo de' nostri Plantageneti dell'Inghilterra. I due
figli di Melisinda e di Folco, Baldovino III ed Amauri
sostennero con qualche buon successo una guerra vivissima
contro gl'Infedeli. Ma la lebbra, frutto delle
Crociate, privò Baldovino IV, figlio di Amauri, delle
facoltà del corpo e della mente. E ne era la naturale
erede Sibilla sorella del defunto e madre di
Baldovino V, la quale, dopo la morte, non assai provata
naturale, del proprio figlio, coronò un secondo
<span class="pagenum"><a id="Page_421"></a>[421]</span>
marito, Guido di Lusignano, principe di bell'aspetto,
ma sì poco meritevole di rinomanza che lo stesso
Goffredo, fratello del medesimo, fu udito esclamare:
«Se hanno fatto di lui un Re perchè non far di me
un Dio?» in somma una tale scelta il biasimo generale
incontrò. Raimondo, Conte di Tripoli, il più potente
fra i vassalli che dalla successione e dalla reggenza trovavansi
esclusi, concepì odio sì invelenito contra il
nuovo Sovrano, che per disbramarlo vendè il proprio
onore e la propria coscienza al Sultano. Tali furono, a
mano, a mano, i guardiani della Santa Città, un lebbroso,
un fanciullo, una donna, un codardo e un traditore.
Pur ne fu tardata, per altri dodici anni, la caduta
mercè alcuni soccorsi giunti d'Europa, e pel valore
de' monaci guerrieri, e per le brighe che al potentissimo
avversario de' Cristiani occorsero, or nelle parti interne
del suo vasto impero, or a' confini remotissimi
da Gerusalemme. Finalmente, questo Stato, giunto
al pendìo di sua rovina, vedeasi circondato e stretto
da nemici per ogni banda, allorchè i Franchi sconsigliatamente
violarono la tregua che la precaria esistenza
loro protraeva. Rinaldo di Castiglione, soldato
di ventura, avendo sorpreso una Fortezza in vicinanza
del Deserto, da questo campo spogliava le carovane,
insultava la religion del Profeta, alle città di Medina
e della Mecca le sue minacce estendea. Saladino si
degnò querelarsene, e chiedere una soddisfazione cui
desiderava di non ottenere; negatagli questa, immediatamente,
condottiero di un esercito di ottantamila
uomini, la Terra Santa assalì: e fu prima impresa
di lui l'assedio di Tiberiade, suggeritogli dal Conte
di Tripoli al quale la stessa città appartenea. Il Re
di Gerusalemme cadde nella rete di estenuare le guernigioni
delle proprie Fortezze, e di mettere in armi
<span class="pagenum"><a id="Page_422"></a>[422]</span>
il suo popolo per munire di soccorsi un Forte rilevante
qual Tiberiade si era<a class="tag" id="tag597" href="#note597">[597]</a>. Il traditor Raimondo,
dopo avere additato ai nemici il modo di sorprendere
i Cristiani in un campo mancante d'acqua, all'istante
della battaglia, si diede alla fuga, da suoi e
dai nemici egualmente esecrato<a class="tag" id="tag598" href="#note598">[598]</a>. Sconfitto e preso
Lusignano in un combattimento, che gli costò la perdita
di trentamila uomini, la vera Croce, il che fu
massimo avvilimento per li Cristiani, cadde nelle mani
degl'Infedeli. Venne condotto nella tenda di Saladino
il Re prigioniero, quasi moriente di sete e paura.
Il vincitor generoso lo presentò di una tazza di sorbetto;
ma non permise a Rinaldo di Castiglione il
partecipare di tale atto di clemenza e di ospitalità.
«La persona e la dignità di un Re, dicea Saladino a
Lusignano, son sacre; ma quest'empio masnadiero
renderà tosto omaggio al Profeta ch'egli ha bestemmiato,
o perirà della morte che per tante riprese
ha meritata». Fosse orgoglio, o comando della sua
coscienza, il guerriero cristiano ricusò il primo patto,
e, percosso sul capo dalla scimitarra del Sultano, le
guardie del medesimo terminarono di dargli morte<a class="tag" id="tag599" href="#note599">[599]</a>.
<span class="pagenum"><a id="Page_423"></a>[423]</span>
Venne condotto a Damasco, e rinchiuso entro onorevole
prigione il tremante Sultano di Gerusalemme,
al quale un pronto riscatto dovea fra breve restituire
la libertà. Ma la vittoria di Saladino fu macchiata
dalla sentenza di morte eseguita sopra dugentotrenta
Ospitalieri, intrepidi campioni e martiri della lor
fede. Il Regno rimase privo di Capo, e de' gran mastri
de' due Ordini militari, un di loro ucciso, l'altro
condotto prigioniere. Convenute erano a questa
fatale battaglia le guernigioni della capitale e di tutte
le città della costa marittima, e dell'interno del paese.
Tiro e Tripoli le sole furono che alla rapida invasione
di Saladino resistessero, onde, tre mesi dopo
la giornata di Tiberiade, il Sultano con numerosa oste
si mostrò alle porte di Gerusalemme<a class="tag" id="tag600" href="#note600">[600]</a>.
</p>

<p>
<span class="sidenote">A. D. 1187</span>
</p>

<p>
Potea Saladino temere che l'assedio di una città,
il cui destino tenea l'Europa e l'Asia perplesse, ridestasse
le ultime scintille dell'entusiasmo ne' Cristiani,
e che fra i sessantamila di essi, i quali tuttavia
rimanevano in Gerusalemme, ciascuno sarebbe
stato soldato, e ciascun soldato un eroe avido del
<span class="pagenum"><a id="Page_424"></a>[424]</span>
martirio. Ma la regina Sibilla per sè medesima e
pel marito prigioniero tremava; quelli fra i baroni e
cavalieri che aveano potuto sottrarsi alla morte e alle
catene, conservavano, in quegli estremi, lo stesso spirito
di fazione, le medesime passioni di personale interesse.
Composta di Cristiani orientali la massima
parte degli abitanti di Gerusalemme, gli avea l'esperienza
ammaestrati a preferire al governo de' Latini il
giogo maomettano<a class="tag" id="tag601" href="#note601">[601]</a>; nè il Santo Sepolcro conducea
a quelle regioni se non se ciurme di miserabili prive
d'armi, come di valore, che colle carità de' pellegrini
guerrieri vivevano. Ciò nullameno vennero affrettatamente
fatti alcuni apparecchi di difesa; ma l'esercito
vittorioso rispinse le sortite degli assediati, e collocate
le sue macchine con buon successo, e aperta una
larga breccia, nel giorno decimoquarto, dodici stendardi
di Maometto e del Sultano sulle mura di Gerusalemme
fè sventolare. Invano la Regina, le donne<a class="tag" id="tag602" href="#note602">[602]</a>
e i frati co' piè scalzi e processionalmente, si portarono
a supplicare il figliuol di Dio, perchè volesse salvar
la sua tomba dalle mani sacrileghe degl'Infedeli. Fece
mestieri il ricorrere alla clemenza del vincitore, che
la prima deputazione severamente ricusò, facendo
noto il suo giuramento di vendicare le lunghe angosce
con tanta pazienza sofferte dai Musulmani; essere
trascorsa l'ora del perdono, giunto il momento di
espiare il sangue innocente versato per opera di Goffredo
<span class="pagenum"><a id="Page_425"></a>[425]</span>
e de' Crociati. Ma spinti a tal disperazione i Cristiani,
con un coraggioso sforzo fecero comprendere
al Sultano, ch'ei non era per anche sicuro affatto
della vittoria, e la loro appellazione al padrone comune
di tutti gli uomini, fu ascoltata con rispetto
dall'Aiubita. Un sentimento di umanità ammollì il
rigore del fanatismo e della conquista; accettata la
sommessione della città, condiscese Saladino a risparmiare
il sangue degli abitanti; i Cristiani greci e
orientali ottennero permissione di vivere sotto il governo
del vincitore; non così i Franchi e Latini, pei
quali fu decretato, che entro quaranta giorni sgombrassero
Gerusalemme, con promessa di essere condotti
sani e salvi ne' porti dell'Egitto e della Sorìa.
I riscatti vennero poi così regolati; dieci piastre
d'oro per ogni uomo, cinque per ogni donna, una
per ciascun fanciullo; chi non aveva modo di pagare
un tale riscatto in perpetua cattività rimanea.
Alcuni Storici, con malignità, anzichè no, sonosi compiaciuti
nel raffrontare la clemenza di Saladino e la
strage della prima Crociata: differenza che sarebbe
da attribuirsi unicamente al carattere personale del
conquistatore: nè per altra parte dobbiamo dimenticarci
l'offerta di capitolare fatta dai Cristiani,
l'ostinatezza de' Maomettani nel sostenere l'assedio
insino all'ultimo, la presa della città seguìta per assalto.
Fa d'uopo, per vero dire, dar merito all'esattezza
onde il Sultano le condizioni del Trattato adempì,
e al guardo di compassione ch'ei volse sulla
sventura de' vinti. In vece di pretendere a tutto rigore
il pagamento del riscatto, liberò settemila indigenti,
contentandosi della somma di trentamila bisantini,
e altri due o tremila, immuni da qualunque
<span class="pagenum"><a id="Page_426"></a>[426]</span>
sborso. Il numero degli schiavi rimasti, si ridusse ad
undici o al più quattordicimila persone. Nell'abboccamento
che ebbe colla Regina, Saladino cercò
raddolcirne l'afflizione co' discorsi e persin colle lagrime.
Distribuì con larga mano elemosine alle vedove
e agli orfani che a tale stato avea ridotti la
guerra, e mentre gli Ospitalieri combatteano tuttavia
contro di lui, l'umano vincitore permetteva ad alcuni
loro fratelli, che mossi da più vorace pietà al
servigio degl'infermi adoperavano le proprie cure,
il continuare un intero anno in sì caritatevole ufizio.
Cotali atti di clemenza e di virtù, l'amore e
l'ammirazione degli uomini gli han meritati. Nè vi
era cosa che costringesse a fingere Saladino; poichè
anzi, il fanatismo in lui eccessivo, dovea indurlo piuttosto
a dissimulare che ostentare verso i nemici del
Corano una colpevole compassione. Quando Gerusalemme
fu libera dalla presenza degli stranieri, il Sultano
al suono di una musica guerriera, e cogli stendardi
spiegati dinanzi a sè, vi fece il suo ingresso
trionfale. La grande moschea di Omar, che in una
chiesa aveano convertita i Cristiani, fu di nuovo consacrata
a un solo Dio, e al Profeta di lui Maometto.
Con acqua di rosa ne vennero purificati i pavimenti
e le mura, e collocata nel Santuario una cattedra
fatta dalle stesse mani di Noraddino. Ma allorchè
fu veduta atterrata e trascinata per le strade la Croce
d'oro che splendea sulla cupola, i Cristiani di tutte
Sette misero un lamentevole gemito, cui risposero le
acclamazioni di giubilo de' Musulmani. Il Patriarca
aveva in quattro cofani d'avorio raccolto le Croci;
le immagini, i vasellami, e le reliquie della Santa
Città. Di questi s'impadronì il Sultano che avea divisato,
<span class="pagenum"><a id="Page_427"></a>[427]</span>
siccome trofei della cristiana idolatria<a class="tag" id="tag603" href="#note603">[603]</a>, portarli
in dono al Califfo. Ma poi si piegò a confidarli
nelle mani del Patriarca e del Principe d'Antiochia,
sacrati pegni, che di poi a prezzo di cinquantaduemila
bisantini d'oro Riccardo d'Inghilterra ricuperò<a class="tag" id="tag604" href="#note604">[604]</a>.
</p>

<p>
<span class="sidenote">A. D. 1188</span>
</p>

<p>
Eravi luogo a temere, o sperare, giusta gl'interessi
diversi delle nazioni che, fra brevissimo tempo,
i Cristiani da tutta quanta la Sorìa verrebber cacciati.
La cosa nondimeno non si avverò, che un secolo
dopo la morte di Saladino<a class="tag" id="tag605" href="#note605">[605]</a>; la resistenza
opposta dalla città di Tiro, in mezzo al corso delle
vittorie, il fermò. Erano state imprudentemente condotte
in questo porto tutte le truppe delle guernigioni
che aveano capitolato, le quali trovandosi in
numero forte a bastanza per difendere quella piazza,
riacquistarono fiducia e coraggio per l'arrivo di Corrado
di Monferrato, che fra quelle mal disciplinate
torme l'ordine restituì. Il padre del ridetto Corrado,
venerabile pellegrino, era caduto, nella battaglia di
Tiberiade, prigioniero: ma il disastro di tale giornata
<span class="pagenum"><a id="Page_428"></a>[428]</span>
tuttavia in Grecia e in Italia ignoravasi, allorchè
l'ambizione e la pietà condussero questo nuovo
Crociato a visitare gli Stati del proprio nipote, il
giovine Baldovino. La vista degli stendardi di Maometto
avendolo avvertito di evitare le coste di Giaffa,
venne unanimamente accolto, qual Principe e difensore
di Tiro che già Saladino assediava. Fermezza
di zelo, e forse fiducia nella generosità del nemico,
gl'inspiravano l'ardimento di affrontarne le
minacce, e di protestare che, quand'anche avesse veduto
il vecchio padre suo in pericolo sulla breccia,
avrebbe egli lanciato il primo dardo, e procacciata
a sè medesimo la gloria d'essere figlio di un martire<a class="tag" id="tag606" href="#note606">[606]</a>.
Apertosi il porto di Tiro alla flotta degli
Egiziani, fu d'improvviso tesa di nuovo la catena
che lo chiudeva, onde cinque galee maomettane rimasero
prese, o mandate a fondo; in una sortita di
Cristiani perirono mille Turchi; e tal si fu la difesa,
che Saladino, dopo avere arse le sue macchine,
tornò a Damasco, compiendo con una vergognosa
ritirata una serie di azioni campali che gli partorirono
tanta gloria. Nè andò guari ch'ei dovette sostenere
una più formidabil procella. Narrazioni patetiche,
ed anche tele effigiate, che in commovente
modo offrivano allo sguardo la schiavitù di Gerusalemme
e la profanazione del tempio, ridestarono lo
assopito zelo dell'Europa; l'Imperatore Federico
Barbarossa e i Re di Francia e d'Inghilterra preser
la Croce; ma la lentezza degl'immensi apparecchi di
<span class="pagenum"><a id="Page_429"></a>[429]</span>
queste grandi Potenze i deboli Stati marittimi e dell'Oceano
e del Mediterraneo provennero. Gl'Italiani
più abili ed antiveggenti, sopra legni pisani, genovesi,
veneti, primi di tutti veleggiarono a Tiro: li seguirono
indi i pellegrini più zelanti della Francia, della
Normandia e delle isole dell'Occidente. Un navilio
circa di cento legni portò a quelle spiagge i poderosi
soccorsi mandati dalla Fiandra, dalla Frisia e dalla
Danimarca; e i nortici guerrieri si faceano in mezzo
agli spianati discernere, per l'alta statura, e per
le pesanti loro azze da guerra<a class="tag" id="tag607" href="#note607">[607]</a>; nè la voce stessa
di Corrado tener lontana, nè poterono le mura di
Tiro capire più a lungo tanta moltitudine di guerrieri
ogni giorno crescente. Deploravano la sventura,
e riverivano le dignità di Lusignano che i Turchi
aveano lasciato in libertà, forse mossi dalla speranza
di mettere fra gli eserciti latini discordia. Avendo
questi proposto l'assedio di Tolomaide, ossia
Acri, che situata ad ostro di Tiro, trenta miglia
ne era distante, videsi immantinente circondata
la piazza da trentamila fanti, e da duemila uomini
a cavallo, de' quali venne a quanto sembra, affidato
allo stesso Lusignano il comando. Non mi diffonderò
intorno alla storia di questo memorabile assedio (A. D. 1189-1191) che,
durato circa due anni, entro angusto spazio di terreno,
tante forze di Europa e di Asia stremò. Non
mai il fuoco dell'entusiasmo erasi manifestato con
<span class="pagenum"><a id="Page_430"></a>[430]</span>
impeto più violento e struggitore; e i Fedeli (entrambe
le parti di questo nome gloriavansi) nell'onorare
i lor martiri, non poteano negare un tributo
di lodi allo sfrenato zelo e al valore de' loro
avversarj. Al primo squillare della sacra tromba, i
Musulmani dell'Egitto, dell'Arabia, della Sorìa, e
di tutte le province dell'Oriente sotto le bandiere
del servo di Maometto si raunarono<a class="tag" id="tag608" href="#note608">[608]</a>. Il campo
di lui, o avanzasse, o indietreggiasse, poche miglia
sempre si discostava da Acri, tanto il pungea notte
e giorno la brama di liberare i proprj fratelli,
e di portare ultimo sterminio ai Cristiani. Nove battaglie,
che ben tutte di battaglie meritavano il nome,
si diedero nelle vicinanze del monte Carmelo;
e tai furono le vicissitudini della fortuna, che il
Sultano si aperse una volta la via persino alla città;
altra volta i Cristiani si spinsero entro la tenda
di Saladino. Col ministero di palombai e di colombi,
il Sultano teneasi in continua corrispondenza
cogli assediati, e profittava d'ogni istante in cui
fosse libero il mare, per dar rinforzo di nuovi soldati
a quell'estenuato presidio. Intanto la fame, le
pugne, i mali influssi di un clima straniero, ogni
dì il latino esercito diminuivano; ma ogni dì le tende
de' morti bastavano appena agli uomini sopraggiunti,
che esageravano il numero e la sollecitudine
degli ausiliari postisi sulle lor tracce. Il volgo stupefatto
giunse perfino a credere che il Pontefice, Capo
<span class="pagenum"><a id="Page_431"></a>[431]</span>
di un esercito numeroso, fosse nelle vicinanze di
Costantinopoli pervenuto. Più giusti soggetti di ansietà
all'Oriente la venuta dell'alemanno Imperatore
somministrava; e la politica di Saladino nel moltiplicargli
ostacoli nell'Asia, e probabilmente ancor
nella Grecia, soprattutto si contraddistinguea; laonde
la gioia inspiratagli dalla notizia della morte di Barbarossa,
pareggiò la stima che il Musulmano avea concepita
di un tanto guerriero. Più sconforto che fiducia
trassero i Cristiani dall'arrivo del Duca di Svevia,
e di cinquemila Alemanni, avanzo dell'esercito imperiale,
ridotto a stremo dal lungo cammino. Finalmente
nella primavera del successivo anno, le flotte
di Francia e d'Inghilterra gettarono l'ancora nella
baia di Tolomaide; e l'emulazione de' due giovani
re Filippo Augusto e Riccardo Plantageneto, le fazioni
dell'assedio rinvigorì. Dopo avere tentata indarno
ogni via di salvezza, e privi già d'ogni speranza,
i difensori di Acri, sottomettendosi per ultimo al proprio
destino, una capitolazione, ma a patti durissimi,
ottennero<a class="tag" id="tag609" href="#note609">[609]</a>. Dugentomila piastre d'oro furono
il prezzo posto alla loro vita e alla lor libertà;
e dovettero promettere di far liberi cento prigionieri
della classe nobile e millecinquecento d'ordine inferiore,
e di restituire il legno della vera Croce. Alcuni
<span class="pagenum"><a id="Page_432"></a>[432]</span>
dubbj in ordine alla convenzione, alcuni indugi
nell'adempirla, avendo ridestata la furibonda rabbia
de' Franchi, il truce Riccardo fe' decollare quasi a
veggente del Sultano tremila Musulmani. Certamente
la conquista di Acri mise in poter de' Latini una
ragguardevole Fortezza e un ottimo porto; ma a caro
prezzo un tal vantaggio scontarono. Lo Storico,
ministro di Saladino, fondandosi sulle asserzioni
stesse degli avversarj, calcola a cinque, o seicentomila
uomini il numero de' Cristiani successivamente
approdati, e a centomila quello de' morti coll'armi
alla mano. Molto maggior numero ne tolser di vita
i naufragi e le infermità; e d'un esercito sì sterminato,
una piccolissima parte potè, immune da disastri,
rivedere la patria<a class="tag" id="tag610" href="#note610">[610]</a>.
</p>

<p>
<span class="sidenote">A. D. 1191-1192</span>
</p>

<p>
Filippo Augusto e Riccardo I, sono i due soli Re
di Francia e d'Inghilterra, che abbiano sotto le
stesse bandiere militato; ma scambievole gelosia di
nazione pregiudicava alla santa guerra che avevano
intrapresa; e le due fazioni, ciascuna delle quali
riconosceva per suo proteggitore nella Palestina uno
di questi Principi, più accanite al reciproco danno,
che a quello del comune inimico, mostravansi. Gli
Orientali riguardavano il Re di Francia come superiore
in dignità e possanza all'Inglese, e in mancanza
dell'Imperatore, i Latini, siccome lor Capo lo
<span class="pagenum"><a id="Page_433"></a>[433]</span>
riverivano<a class="tag" id="tag611" href="#note611">[611]</a>. Molto minori della sua fama le imprese
ne furono; perchè comunque di valor non
mancasse, le qualità d'uom di Stato nell'indole del
medesimo prevalevano. Stancatosi tostamente di sagrificare
la salute e i proprj interessi sopra una
sterile spiaggia, la presa d'Acri fu per lui segnale
di ritirata. Ben lasciò per la difesa di Terra Santa,
diecimila fanti e cinquecento uomini a cavallo, sotto
il comando del Duca di Borgogna: ma non quindi
il disonore di tal partenza perdonato gli venne. Il
Re d'Inghilterra, benchè inferiore per dignità, superava
in ricchezze e militar rinomanza il rivale<a class="tag" id="tag612" href="#note612">[612]</a>;
e se un brutale e feroce valore bastasse all'essenza
dell'eroismo, Riccardo Plantageneto avrebbe diritto
a comparire fra i primarj eroi del suo secolo. Per
lungo tempo, cara e gloriosa agl'Inglesi fu la ricordanza
di Cuor-di-Leone; e sessant'anni dopo la sua
morte, i pronipoti de' Turchi e de' Saracini da lui
soggiogati, fin ne' proverbj loro lo rammentarono
con onore. Le madri della Sorìa si giovavano di un
tal nome per fare star zitti i loro fanciulli; se un
cavallo aombravasi, il cavaliere soleva, rampognando
<span class="pagenum"><a id="Page_434"></a>[434]</span>
l'animale esclamare: «Credi forse che il re Riccardo<a class="tag" id="tag613" href="#note613">[613]</a>
si aggiri per queste boscaglie?» La crudeltà ch'ei
verso i Musulmani adoprò, era effetto di zelo e di
violenza della sua indole; ma penoso mi è il persuadermi
che un guerriero sì abile e prode nel giovarsi
della sua lancia, siasi avvilito a ricorrere al
ministero del pugnale contra il proprio collega, il
valoroso Corrado di Monferrato, morto ad Acri per
tradimento d'ignota mano<a class="tag" id="tag614" href="#note614">[614]</a>. Dopo la presa d'Acri
e la partenza di Filippo, Riccardo, fattosi condottiero
de' Crociati alla conquista della costa marittima, le
città di Giaffa e di Cesarea aggiunse agli avanzi
del regno di Lusignano; e un cammino di cento
miglia che Ascalon da Acri divide, fu per undici
giorni l'aringo di un grande e continuo combattimento;
e fuvvi un punto che scoraggiate le truppe
turche, Saladino si trovò sul campo di battaglia da
sole diciassette delle sue guardie accompagnato; pur
vi rimase senza calar le bandiere, nè permettere che
sol per poco cessasse lo squillo delle sue trombe.
Ben pervenne a riordinare i soldati, e a ricondurli
contro il nemico: ben i suoi predicanti e i suoi
<span class="pagenum"><a id="Page_435"></a>[435]</span>
araldi esortarono con incalzante tuono gli unitarj a
oppor fermo petto agl'idolatri cristiani; ma all'impeto
di questi <i>idolatri</i> non poteva allora resistere,
e sol collo spianare le mura e le fortificazioni di
Ascalon, giunse ad impedire ai Cristiani l'occupazione
di così munita Fortezza, situata ai confini dell'Egitto.
Durante un rigido verno, inoperose stettero
l'armi; ma al ricomparire della primavera, i Franchi,
sempre guidati dal medesimo condottiero, s'innoltrarono
tanto che d'una sola giornata da Gerusalemme
distavano. Ivi il solerte re Riccardo impadronitosi
d'una carovana di settemila cammelli,
costrinse Saladino<a class="tag" id="tag615" href="#note615">[615]</a> a rinchiudersi nella Città
Santa, divenuta per maggior disastro del Principe
musulmano, soggiorno di costernazione e discordie.
Questi orò, fece digiuni e prediche, offerse di partecipare
egli medesimo ai pericoli dell'assedio; ma
fosse principio d'affetto, e di animo alle sedizioni
propenso, i suoi Mammalucchi, ingombra ancora la
fantasia del disastro sofferto in Acri dai lor compagni,
con preghiere che di clamori sentivano, supplicarono
il Sultano volesse conservare la propria persona
e il valore de' suoi soldati a miglior uopo, per
la difesa del culto del Profeta e dell'Impero<a class="tag" id="tag616" href="#note616">[616]</a>.
<span class="pagenum"><a id="Page_436"></a>[436]</span>
La ritirata de' Cristiani tanto improvvisa, che miracolo
la credettero gli assediati, a tali angustie sottrasseli<a class="tag" id="tag617" href="#note617">[617]</a>.
Riccardo vide i proprj allori appassire
o per la prudenza, o per l'invidia de' suoi compagni.
Sopra un monte, d'onde Gerusalemme scoprivasi,
l'eroe il volto velossi con voce d'indignazione esclamando.
«Coloro che rifiutano liberare il Santo Sepolcro
di Gesù Cristo, sono immeritevoli di contemplarlo».
Appena giunto ad Acri gli fu nunziato
che il Sultano avea stretta d'assedio la città di
Giaffa. Pronto Riccardo nell'imbarcare sè e le sue
truppe sopra alcuni legni mercantili in quel porto
ancorati, e primo a lanciarsi sulla riva, rianimò lo
spento coraggio de' difensori della rocca; onde sessantamila
Turchi, o Saracini, al solo avviso dell'arrivo
di Cuor-di-Leone si diedero a fuga. Saputa
indi la debolezza del drappello che l'Inglese avea
guidato con sè, ricomparvero alla domane, e il trovarono,
come se non vi fosse stato alcun pericolo
da temere, accampato dinanzi alla porta di Giaffa
colla sola scorta di diciassette uomini a cavallo e
di trecento arcieri. Non prendendosi pensiero del
numero degli assalitori, la presenza loro sostenne
con tanta intrepidezza, che, a confessione degli stessi
nemici, colla lancia in resta trascorse galoppando da
<span class="pagenum"><a id="Page_437"></a>[437]</span>
destra a sinistra, dinanzi a tutto il fronte de' Saracini,
nè vi fu fra questi un solo che ardisse fermarlo<a class="tag" id="tag618" href="#note618">[618]</a>.
Si narrano forse in questo luogo le storie
di Amadigi o di Orlando?
</p>

<p>
Nel durare delle ostilità i Franchi e i Musulmani
incominciarono, interruppero, riassunsero per più
riprese, lente e languide negoziazioni<a class="tag" id="tag619" href="#note619">[619]</a>. Alcuni atti
di scambievole cortesia fra i due Re, qualche donativo
di frutta e di neve, diversi cambj di falchi
di Norvegia con cavalli arabi, l'acerbità di una guerra
di religione addolcirono. Forse le alternative de' successi
indussero i due monarchi a sospettare che il
cielo non si prendesse poi tanto pensiero dei loro
litigi, e troppo ben si conosceano l'un l'altro gagliardi,
perchè niun d'essi una concludente vittoria
sperasse<a class="tag" id="tag620" href="#note620">[620]</a>. Intanto declinavano la salute di Riccardo
<span class="pagenum"><a id="Page_438"></a>[438]</span>
e di Saladino: pativano entrambi tutti i mali alle
discordie civili e alle lontane guerre congiunti. Plantageneto
ardea della brama di punire un perfido rivale
che profittando della lontananza di lui aveva invasa
la Normandia, intanto che l'instancabile Sultano
resisteva a fatica ai clamori de' soldati, strumenti
del suo zelo guerriero, e a quelli del popolo che
ne era la vittima. Il Re d'Inghilterra chiese primieramente
la restituzione di Gerusalemme, della Palestina,
e della vera Croce, protestando con fermezza
che egli e i pellegrini tutta la loro vita alla
santa impresa sagrificherebbero, anzichè rivedere, carichi
di rimorsi e di ignominia, l'Europa; ma rifuggiva
la coscienza di Saladino ad acconsentire, senza
un condegno compenso, che i Cristiani riavessero i
loro idoli, o a favoreggiare in alcun modo la loro
idolatria<a class="tag" id="tag621" href="#note621">[621]</a>. Con uguale fermezza i suoi diritti temporali
e religiosi sulle sovranità della Palestina difese,
e riguardando egli pure, siccome santa, Gerusalemme,
e il possedimento di essa rilevante cosa pei
Maomettani, ricusò calare ad alcun patto di parteggiamento
colle nazioni latine. Fra i patti proposti
<span class="pagenum"><a id="Page_439"></a>[439]</span>
da Riccardo fuvvi pur quello di concedere la propria
sorella in moglie al fratello di Saladino; ma
la disparità di religione non permise che un tal parentado
si conchiudesse: nè l'inglese Principessa potea
concepir senza orrore la sola idea di vedersi fra
le braccia di un Turco, nè sì di leggeri Adel, o
Safadino (nomi di questo fratello) avrebbe rinunziato
alla pluralità delle mogli. Negò il Sultano di
venire a parlamento con Riccardo, adducendone a
motivo la disparità del linguaggio che avrebbe loro
impedito a vicenda l'intendersi. Artifiziosamente
tirata in lungo per via di messi e d'interpreti
una tale negoziazione, il Trattato definitivo offese
lo zelo di entrambe le parti, e il Pontefice di
Roma e il Califfo di Bagdad parimente sen dolsero.
Venne stipulato col medesimo che Gerusalemme e il
Santo Sepolcro rimarrebbero aperti alla divozione
de' Cristiani e de' pellegrini d'Europa, senza che questi
fossero costretti a tributo, o soffrissero vessazioni;
che rimanendo nello stato suo di assoluta rovina
Ascalon, i Cristiani conserverebbero tutta la
costa marittima da Giaffa a Tiro, comprendendo queste
due città ne' loro possedimenti; che al Conte di
Tripoli e al Principe di Antiochia si estenderebbe
la tregua; che per tre anni e tre mesi, niuna ostilità,
nè da una parte, nè dall'altra, sarebbe lecita. I
principali Capi de' due eserciti giurarono di mantenere
la convenzione; ma i due Monarchi ebbero per
bastanti mallevadori la propria parola e l'atto di porgersi
la destra; e la regal maestà venne dispensata
dal giuramento, come se questo includesse implicitamente
il sospetto della perfidia. Riccardo corse a cercare
in Europa lunga cattività, e morte immatura;
<span class="pagenum"><a id="Page_440"></a>[440]</span>
trascorsi pochi mesi la gloria e la vita di Saladino
videro il termine (A. D. 1193). Vien celebrato dagli Orientali il
modo edificante cui questo guerriero finì i suoi giorni
in Damasco; nè a quanto sembra pervennero
ad essi le bizzarre notizie delle elemosine egualmente
distribuite ai settarj di tre religioni diverse, nè
del panno funebre sostituito allo stendardo di Maometto,
per avvertire l'Oriente della instabilità delle
umane grandezze<a class="tag" id="tag622" href="#note622">[622]</a>. Colla morte di Saladino l'unità
dell'Impero fu sciolta; oppressi i figli di lui dal
poderoso braccio del loro zio Safadino, le dissensioni
fra i Sultani d'Egitto, di Damasco e di Aleppo
si rinovarono<a class="tag" id="tag623" href="#note623">[623]</a>; circostanze tutte per le quali
i Franchi poterono respirare in pace nelle Fortezze
lor rimaste sulle coste della Sorìa, e alle speranze
tuttavia abbandonarsi.
</p>

<p>
<span class="sidenote">A. D. 1198-1216</span>
</p>

<p>
La decima, conosciuta sotto il nome di <i>decima di
Saladino</i>, tributo a cui il popolo e il Clero della
Chiesa latina si erano assoggettati per le spese necessarie
a guerreggiar Saladino, è il più splendido
monumento della rinomanza di questo guerriero, e
del terrore che aveva inspirato. Una tal costumanza
portava troppo vantaggio ad alcune persone, perchè
cessar dovesse col cessar de' motivi dai quali ebbe
origine. Da questo tributo derivano le ricognizioni
<span class="pagenum"><a id="Page_441"></a>[441]</span>
e le decime su i beni della Chiesa, ricognizioni e
decime che il Pontefice talora concedeva ai Sovrani,
talora per gli usi particolari della Santa Sede si riserbava<a class="tag" id="tag624" href="#note624">[624]</a>;
e certamente questo tributo pecuniario<a class="tag" id="tag625" href="#note625">[625]</a>
dovette aumentare il fervore che per la liberazione
di Terra Santa dimostravano i Papi. Dopo
la morte di Saladino, continuarono essi, e per
lettere, e col ministerio di missionari e Legati a predicar
le Crociate; e lo zelo e l'ingegno d'Innocenzo
III al buon esito della pietosa impresa erano favorevoli
augurj<a class="tag" id="tag626" href="#note626">[626]</a>. Per opera di questo giovine ed
ambizioso Pontefice, i successori di S. Pietro al massimo
grado di lor grandezza pervennero; e durante
il suo regno di diciotto anni, dominò con dispotica
autorità sugli Imperatori e sui Re, che egli creava, a
talento suo rimovea, e sulle nazioni che per le colpe
dei loro governanti puniva, privandole, interi mesi
ed anni, d'ogni esercizio del religioso lor culto. Fu
soprattutto nel Concilio di Laterano che Innocenzo
si comportò qual sovrano spirituale, e quasi padrone
temporale dell'Oriente e dell'Occidente. Ai piedi
<span class="pagenum"><a id="Page_442"></a>[442]</span>
del Legato d'Innocenzo, Giovanni d'Inghilterra
rassegnò la propria corona; e questo Pontefice potè
vantarsi de' due più segnalati trionfi che sul buon
senso e sull'umanità sieno stati riportati giammai,
la Transustanziazione posta in dogma<a class="tag" id="tag627" href="#note627">[627]</a>, e le prime
fondamenta della Inquisizione da esso gettate.
Alla voce di lui (A. D. 1203), due Crociate vennero intraprese, la
quarta e la quinta; ma eccetto il re d'Ungheria, queste
non ebbero che Principi di secondo ordine per
comandanti, e trovatesi le forze inferiori all'ampiezza
della impresa, i successi alle speranze del Papa
e de' popoli non corrisposero. I pellegrini della
quarta Crociata (A. D. 1218) dimenticarono la Sorìa per Costantinopoli,
la conquista della qual capitale operata
per l'armi Latine, ne somministrerà l'argomento
del seguente Capitolo. Nella quinta Crociata<a class="tag" id="tag628" href="#note628">[628]</a>, dugentomila
Franchi sbarcarono alla foce orientale del
Nilo: persuasi con assai di ragione che il miglior
modo per liberare la Palestina, fosse vincere il Sultano
in Egitto, luogo di sua residenza ed emporio
di quella dominazione. E veramente, dopo un assedio
di sedici mesi, i Musulmani dovettero deplorare
<span class="pagenum"><a id="Page_443"></a>[443]</span>
la perdita di Damieta. Ma l'esercito cristiano andò
perduto per l'orgoglio e la tracotanza del Legato Pelagio,
che a nome del Pontefice, impadronito erasi
del comando. I Franchi, estenuati dai morbi epidemici,
rinserrati fra l'acque del Nilo e tutte le forze
d'Oriente armatesi contro di loro, abbandonarono
Damieta, per ottenere la franchigia della ritirata, alcuni
concedimenti a favore de' pellegrini, e la tarda
restituzione del legno della vera Croce, monumento,
che molta parte di sua autenticità avea perduta.
L'infausto esito delle Crociate vuole in parte essere
attribuito alla moltiplicità e all'abuso di queste pie
spedizioni, che nel tempo medesimo e contra i Pagani
della Livonia, e contra i Mori di Spagna e gli
Albigesi di Francia, e contra i Re siciliani della famiglia
imperiale venivan bandite<a class="tag" id="tag629" href="#note629">[629]</a>. Nelle imprese
meritorie del secondo genere poteano gli avventurieri
senza uscir dell'Europa ottenere le stesse indulgenze,
oltre a ricompense temporali più certe e più ragguardevoli.
Laonde i Papi, dal santo loro zelo contro
i nemici domestici si lasciarono trasportar sì, che
le sciagure de' Cristiani della Sorìa ponevano in dimenticanza.
L'ultimo secolo delle Crociate, mise per
un certo tempo all'arbitrio de' Papi un esercito e
una rendita considerabile, onde diversi profondi ragionatori
si portarono a sospettare che sin dal tempo
<span class="pagenum"><a id="Page_444"></a>[444]</span>
del primo Sinodo di Piacenza, tutte le ridette spedizioni
la politica di Roma avesse condotte. Ma nè
sulla realtà, nè sulla verisimiglianza, un tal sospetto
è fondato. Le apparenze dimostrarono che i successori
di S. Pietro secondarono, anzichè regolare l'impulso
de' costumi e delle pregiudicate opinioni di
quelle età. Senza aver preveduta la stagione delle
messi, senza essersi prese le cure del coltivare, colsero
a lor tempo i frutti naturali della superstizione,
ricolta che di pericoli e di fatiche per loro fu
scevra. Nel Concilio di Laterano, Innocenzo annunziò
in termini ambigui il disegno di animare col proprio
esempio i Crociati; ma il nocchiero della Santa
nave non potea abbandonarne il governale, nè alcun
Pontefice romano consacrò colla sua santa presenza
le spedizioni della Palestina<a class="tag" id="tag630" href="#note630">[630]</a>.
</p>

<p>
<span class="sidenote">A. D. 1228</span>
</p>

<p>
Assuntisi i Papi la protezione immediata delle
persone, delle famiglie, delle sostanze de' pellegrini,
quegli spirituali tutori si arrogarono ben tosto il
diritto di regolarne le azioni, e di costringerli a
mantenere i carichi che si erano addossati. Federico
II<a class="tag" id="tag631" href="#note631">[631]</a>, pronipote di Barbarossa, fu successivamente
<span class="pagenum"><a id="Page_445"></a>[445]</span>
il pupillo<a class="tag" id="tag632" href="#note632">[632]</a>, il nemico e la vittima della
Chiesa. In età di ventun anni, prese la Croce per
non contravvenire ai voleri del suo tutore, Innocenzo
III, che alle singole coronazioni, come Re e
come Imperatore, lo costrinse a rinovare questa obbligazione;
oltrechè il maritaggio da lui contratto
colla erede del Re di Gerusalemme, gli imponea
per sempre il dovere di assicurar questo regno al
proprio figlio Corrado; ma avanzando Federico negli
anni, e più ferma vedendo la sua autorità, degli
obblighi contratti imprudentemente in giovinezza gli
increbbe; e le acquistate cognizioni e l'esperienza
instruito aveanlo a disprezzare le illusioni del fanatismo,
e le corone dell'Asia. Fattosi minore il rispetto
di lui verso i successori d'Innocenzo, il solo
disegno di restaurare la Monarchia italiana, dalla
Sicilia all'Alpi, l'animo suo ambizioso occupava. Ma
il buon successo di tale impresa, ricondotti avrebbe
alla semplicità primitiva i Pontefici; i quali tenuti
a bada con indugi e scuse per dodici anni, non
risparmiarono sollecitazioni e minacce; tanto che
indussero il Monarca dell'Alemagna a prefiggere il
giorno della sua partenza ai lidi della Palestina.
Egli fece allestire ne' porti della Sicilia e della Puglia
una flotta di cento galee e di cento vascelli,
costrutti in modo che potessero trasportare e sbarcare
facilmente duemila cinquecento cavalieri coi loro
cavalli e il loro seguito. Dai vassalli imperiali di
Napoli e di Alemagna, levò un poderoso esercito, e
la fama portò sino a sessantamila il numero de' pellegrini
<span class="pagenum"><a id="Page_446"></a>[446]</span>
dell'Inghilterra: ma gl'indugi volontarj, o
inevitabilmente congiunti a sì immensi apparecchi,
estenuarono le vettovaglie e le forze dei più poveri
fra i pellegrini; le infermità e le diserzioni l'esercito
diradarono, e la state ardente della Calabria
anticipò i disastri che a quelle truppe si preparavano
nei campi della Sorìa. Finalmente l'Imperatore
salpò da Brindisi con una flotta e un esercito
di quarantamila uomini. Ma non tenne il mare più
di tre giorni, e una precipitosa ritirata, che gli amici
di lui a grave infermità attribuirono, venne dai suoi
avversarj riguardata, come una volontaria e ostinata
inobbedienza ai voleri del Sommo Pontefice. Per
avere infranto il suo voto, Federico videsi scomunicato
da Gregorio IX, che lo scomunicò una seconda
volta nel successivo anno per avere ardito adempire
lo stesso voto<a class="tag" id="tag633" href="#note633">[633]</a>; e intanto ch'egli conduceva la
Crociata in Palestina, una Crociata bandivasi in Italia
contro di lui, e ritornando venne costretto a chieder
perdono di ingiurie che unicamente avea ricevute.
Gli Ordini militari e il Clero di Palestina,
erano stati anticipatamente avvertiti di disobbedirgli,
e non farsi lecito il menomo consorzio con un uomo
scomunicato. Per ultimo aggravio, l'Imperatore si
trovò in mezzo al suo campo, e, ne' proprj Stati di
Palestina, costretto a tollerare che i comandi venissero
dati in nome di Dio e della Repubblica cristiana,
che del suo nome non fosse fatta menzione.
Trionfale fu l'ingresso di Federico in Gerusalemme;
e colle proprie mani, perchè niun ecclesiastico a
<span class="pagenum"><a id="Page_447"></a>[447]</span>
tale ufizio volle prestarsi, prese la corona posta sull'altare
del Santo Sepolcro. Ma il Patriarca lanciò
anatema sulla Chiesa, che la presenza di questo
Principe avea profanata; e i Templarj e gli Ospitalieri,
eglino stessi fecero avvertire il Sultano del
momento opportuno a sorprendere ed uccidere Federico
in riva al Giordano, ove questi con debole
scorta si trasferiva. Circondato in tal guisa da fanatici
e da faziosi, non che impossibile cosa l'aspirare
a vittorie, gli era persin difficile il provvedere alla
propria sicurezza. Ma le discordie de' Maomettani,
e la stima che Federico aveva a questi inspirata, gli
fruttarono un Trattato vantaggioso di pace con essi.
L'uom percosso dagli anatemi della Chiesa, venne
tosto accusato di avere mantenuto coi miscredenti pratiche
disdicevoli ad un Cristiano, sprezzata la sterilità
del suolo di Palestina, d'essersi lasciati sfuggir
dal labbro questi empj detti: «che se Jeova avesse
conosciuto il regno di Napoli, non avrebbe scelta
la Palestina a retaggio del suo popolo eletto». Pur
questo Federico aveva ottenuta dal Sultano la restituzione
di Gerusalemme, di Betlemme, di Nazaret,
di Tiro e di Sidone; per esso i Latini divenuti liberi
di abitare e fortificare la Città Santa. Fra gli accordi
patuiti dal Principe alemanno, eravi una mutua
libertà civile e religiosa così pei discepoli di Gesù,
come per quelli di Maometto, in conseguenza di
che i primi avrebbero ufiziato nella chiesa del Santo
Sepolcro; poteano i secondi orare e predicare
nella moschea del tempio<a class="tag" id="tag634" href="#note634">[634]</a>, d'onde credevano che
<span class="pagenum"><a id="Page_448"></a>[448]</span>
il loro Profeta fosse partito di notte tempo pel viaggio
suo verso il Cielo. Contro d'una sì scandalosa
tolleranza il Clero si scatenò; i Musulmani, trovandosi
ivi i più deboli, vennero in modo quasi insensibile
discacciati; e quanto uom ragionevole potea
prefiggersi a scopo nelle spedizioni delle Crociate,
tutto erasi, senza l'uopo di sparger sangue, ottenuto.
Le chiese restaurate, riempiuti di Monaci i conventi;
in meno di quindici anni Gerusalemme noverava seimila
Latini fra i suoi abitanti. L'invasione de' selvaggi
Carizmj pose fine a questo pacifico e prospero
stato<a class="tag" id="tag635" href="#note635">[635]</a>, di cui i Latini non avean saputo nè grado,
nè grazia a chi lo avea lor procurato. Abbandonate
le rive del mar Caspio, d'onde i Mongui li scacciarono,
i pastori Carizmj innondarono la Sorìa, nè la
lega de' Franchi coi Sultani di Aleppo, di Hems
e Damasco a rintuzzare l'impeto di costoro bastò.
Divenne inutile ogni resistenza, e la morte, o la cattività
unicamente ne erano prezzo. Una sola battaglia,
pressochè affatto, i militari ordini esterminò.
Saccheggiata la città, profanato il Santo Sepolcro, i
Franchi dovettero, e confessarlo di propria bocca,
augurarsi la disciplina e l'umanità de' Turchi e dei
Saracini.
</p>

<p>
La sesta o settima Crociata imprese vennero da
Luigi IX, Re di Francia, che la libertà in Egitto,
in Affrica perdè la vita. Ventott'anni dopo la sua
morte, Roma lo collocò fra i proprj Santi, e nel
medesimo tempo comparvero sessantacinque miracoli,
<span class="pagenum"><a id="Page_449"></a>[449]</span>
che solennemente attestati, sembrarono valevole giustificazione
agli onori tributati alla memoria di questo
Monarca<a class="tag" id="tag636" href="#note636">[636]</a>. Più onorevole testimonianza alle
virtù di lui rende lo Storico, presentandoci, in Luigi IX,
congiunti i pregi dell'uomo, del Re e dell'eroe;
amor di giustizia in esso l'impeto del valor
temperò, e mostrossi padre de' sudditi, amico de' vicini,
terrore degl'Infedeli<a class="tag" id="tag637" href="#note637">[637]</a>. Solo il funesto influsso
della superstizione<a class="tag" id="tag638" href="#note638">[638]</a>, talvolta le belle prerogative
del suo ingegno e del suo cuore oscurò. Divoto ammiratore
de' frati mendicanti di S. Francesco e di
S. Domenico, imitarli non disdegnava; e fattosi con
cieco zelo e crudele, persecutore de' nemici della
Fede, il migliore fra i Re, per sostenere la parte di
Cavaliere errante, due volte dal proprio trono discese.
Se un frate ne avesse scritta la storia, certamente
gli avrebbe largheggiato d'encomj per quella
parte della sua vita che piuttosto rimproveri meritò;
ma il prode e leale Joinville<a class="tag" id="tag639" href="#note639">[639]</a>, che possedè
<span class="pagenum"><a id="Page_450"></a>[450]</span>
l'amicizia del suo Monarca, e gli fu nella cattività
confratello, ne ha offerta con ingenua imparzialità
la pittura così delle virtù, come de' difetti di questo
Principe. Tale storia scritta da un cortigiano, che le
segrete mire del proprio Re ben conoscea, ne trae
a sospettare che i disegni politici di Luigi IX intendessero
ad indebolire la potestà de' grandi vassalli,
disegni politici di cui frequentemente è stata apposta
la taccia a tutti i Sovrani, che le Crociate hanno
promosse. Luigi IX fu uno tra i Principi del medio
evo che con miglior successo si adoperarono a richiamare
tutte le sue prerogative alla Corona: ma
nel proprio regno, e non nell'Oriente, a sè medesimo
e alla sua discendenza siffatti vantaggi cercò.
Il voto che lo trasse in pellegrinaggio ebbe origine
da una infermità e dal suo entusiasmo. Autore di
questa pietosa follìa<a class="tag" id="tag640" href="#note640">[640]</a> ne fu pur anche la vittima;
per correre ad invader l'Egitto, delle sue truppe
e dei suoi tesori la Francia stremò; coperse di mille
e ottocento vele il mar di Cipro; e i calcoli più
<span class="pagenum"><a id="Page_451"></a>[451]</span>
moderati fanno ascendere a cinquantamila uomini il
suo esercito. Se noi vogliamo aver fede alla testimonianza
medesima di questo Re, testimonianza che
la vanità orientale si fece sollecita di divulgare, egli
sbarcò novemila cinquecento uomini a cavallo, e
centotrentamila fantaccini, che sotto la protezione di
esso peregrinarono<a class="tag" id="tag641" href="#note641">[641]</a>.
</p>

<p>
<span class="sidenote">A. D. 1249</span>
</p>

<p>
Luigi, armato di tutto punto e preceduto dall'oriflamma,
fu primo a lanciarsi sulla riva, e corso a
Damieta, gli atterriti Musulmani, al primo assalto dei
Franchi abbandonarono quella città che avea sostenuto
un assedio di dodici mesi contra i predecessori di
Luigi. Ma fu Damieta la prima, e l'ultima conquista
del regal pellegrino; e nella sesta Crociata, cagioni
eguali, e pressochè sul campo medesimo, rinnovellarono
le calamità che aveano mandato a vuoto la
prima<a class="tag" id="tag642" href="#note642">[642]</a>. Dopo un indugio funesto che introdusse
nel campo i germi di un morbo epidemico, i Franchi
dalla costa marittima ver la Capitale dell'Egitto
innoltratisi, s'accinsero a superare lo straripamento
del Nilo che opponevasi ai loro progressi. Innanzi
agli occhi dell'intrepido Monarca, que' baroni
e cavalieri diedero alte prove dell'invitto valore che
li contraddistingueva, e ad un tempo di quell'indomabile
avversione, ad ogni sorta di disciplina, per cui
<span class="pagenum"><a id="Page_452"></a>[452]</span>
parimente erano noti. Il conte d'Artois, per un tratto
di mal avvisata prodezza, prese d'assalto la città di
Massura, e nell'istante medesimo i colombi addestrati
all'ufizio di messaggieri, portarono agli abitanti
del Cairo l'annunzio che tutto era perduto. Un
soldato, fattosi indi usurpatore del trono d'Egitto,
i fuggiaschi affrettatamente raccolse e riordinò. Intanto
il conte d'Artois, essendosi troppo scostato dal
corpo dell'esercito, le sue truppe rimasero sconfitte,
privo egli di vita. Mentre i Musulmani non cessavano
di rinversare pioggia di fuoco greco sui
Franchi, le galee egiziane difendevano il Nilo, gli
Arabi tenean la pianura e impedivano ogni arrivo di
vettovaglie al nemico: ogni giorno i mali della fame
e delle contagioni si rendeano più gravi: finalmente
quando inevitabile parve la ritirata, non era più possibile
l'eseguirla. Gli Scrittori orientali affermano che
S. Luigi avrebbe potuto fuggire, purchè non gli fosse
incresciuto di abbandonare i proprj sudditi. Fatto prigioniero,
egli e la maggior parte de' suoi Nobili, tutte
le persone inabili a servire, o a procurarsi riscatto,
vennero senza pietà trucidate, nel qual momento
una fila di teste cristiane (A. D. 1250) il ricinto delle mura del
Gran Cairo adornò<a class="tag" id="tag643" href="#note643">[643]</a>. Lo stesso Re Luigi venne caricato
di catene: ma il generoso vincitore, pronipote
del fratello di Saladino, inviò all'augusto prigioniero
una veste d'onore. Quattrocentomila piastre d'oro
e la restituzione di Damieta ottennero la libertà del
<span class="pagenum"><a id="Page_453"></a>[453]</span>
Re di Francia e de' soldati che gli rimanevano<a class="tag" id="tag644" href="#note644">[644]</a>.
Gli effeminati discendenti de' compagni d'armi di
Saladino; ammolliti dal lusso e dal clima, non sarebbero
già stati di per sè stessi abili a resistere al
fiore della cavalleria dell'Europa; e dovettero la vittoria
al valore dei loro schiavi o Mammalucchi, robusti
figli del Deserto, compri al mercato della Sorìa,
e sin dai primi anni allevati in mezzo ai campi e
nel palagio del Sultano. Ma non andò guari che
l'Egitto offerse un nuovo esempio dei pericoli da temersi
da pretoriane coorti, e che la rabbia di queste
feroci belve, lanciate dianzi contra i Franchi, si volse
allo strazio del proprio loro benefattore. Inorgogliti
della vittoria, i Mammalucchi trucidarono Turan-Saw,
ultimo rampollo della sua dinastia; indi i più audaci
di questi assassini, brandendo la scimitarra, tuttavia
grondante del sangue del lor Sultano, nella stanza
penetrarono del franco re prigioniero. La fermezza
opposta da Luigi costrinse al rispetto costoro<a class="tag" id="tag645" href="#note645">[645]</a>,
<span class="pagenum"><a id="Page_454"></a>[454]</span>
e l'avarizia al fanatismo e alla crudeltà impose silenzio.
I patti del Trattato vennero adempiuti, e il
re di Francia cogli avanzi del proprio esercito, ottenne
la libertà di veleggiare ai lidi di Palestina.
Quattro anni nella città di Acri ei trascorse, ma
senza mai potersi aprire strada per arrivare a Gerusalemme,
e sempre ricusando di ritornare privo di
gloria alla patria.
</p>

<p>
<span class="sidenote">A. D. 1270</span>
</p>

<p>
Dopo sedici anni di un regno saggio e pacifico, la
ricordanza dell'antica sconfitta, eccitò S. Luigi ad
imprendere la settima ed ultima Crociata. Tornate
in istato fiorente erano le sue rendite; gli Stati suoi
aumentati, e risorta in questo intervallo una nuova
generazione di guerrieri. Rinnovellatasi parimente in
lui la fiducia di migliori successi, posesi in mare,
condottiero di seimila uomini a cavallo, e di trentamila
fanti. La perdita di Antiochia che fatta aveano
i Cristiani, davasi per motivo di una tale spedizione;
la bizzarra speranza di amministrare il sacramento
del Battesimo al re di Tunisi, indusse il Monarca
francese a veleggiare primieramente verso le coste
dell'Affrica. La fama sparsa degli immensi tesori che
colà racchiudevansi, confortò i Crociati sul ritardo
che alla lor peregrinazione opponeasi. Ma in vece di un
proselito, il santo esercito trovò in quelle rive un assedio
da imprendere. I Francesi nella loro espettazione
delusi, in mezzo a quelle arse arene perivano;
la morte colpì S. Luigi entro la sua tenda e immediatamente
l'erede del trono diede il segno della ritirata<a class="tag" id="tag646" href="#note646">[646]</a>.
In cotal guisa, così un ingegnoso scrittore
<span class="pagenum"><a id="Page_455"></a>[455]</span>
si esprime, un Re cristiano presso le rovine di Cartagine
incontrò la morte facendo guerra ai Musulmani
in un paese, ove Didone avea introdotte le divinità
della Sorìa<a class="tag" id="tag647" href="#note647">[647]</a>.
</p>

<p>
<span class="sidenote">A. D. 1250-1517</span>
</p>

<p>
Non è lecito l'immaginarsi una costituzione più
assurda e tirannica di quella che condanna in perpetuo
una nazione a vivere schiava sotto il governo
arbitrario di schiavi stranieri. Tale, nondimeno, è stata
da oltre cinque secoli la condizione dell'Egitto; in
guisa che i più illustri Sultani della dinastia Baarite
e Borgite<a class="tag" id="tag648" href="#note648">[648]</a>, derivavano eglino stessi da tartare
o circasse tribù, e i ventiquattro Beì, o Capi militari
dell'Egitto, hanno sempre avuti per successori,
non già i proprj figli, ma i loro servi. Fondano costoro
i proprj diritti sul Trattato che Selim I conchiuse
con questa repubblica militare, Trattato che
riguardano come la <i>Grande Carta</i> di lor libertà<a class="tag" id="tag649" href="#note649">[649]</a>:
laonde gl'Imperatori ottomani continuarono d'allora
in poi a riscotere unicamente dall'Egitto un lieve
tributo, siccome pegno del vassallaggio di questa
contrada. La storia delle accennate due dinastie, eccetto
brevi intervalli d'ordine e di tranquillità, non
presenta che una continua serie di assassinj e
<span class="pagenum"><a id="Page_456"></a>[456]</span>
misfatti<a class="tag" id="tag650" href="#note650">[650]</a>; ma il trono delle medesime, comunque
crollante per sì forti scotimenti, sulla salda base
della disciplina e del valor si reggea; laonde governavano
e l'Egitto, e l'Arabia, e la Nubia, e la
Sorìa; e i Mammalucchi, composti in origine di ottocento
uomini di cavalleria moltiplicaronsi fino al numero
di venticinquemila: obbedivano in oltre a questi
Capi dell'Egitto centosettemila uomini di milizia
provinciale, e all'uopo poteano sul soccorso di sessantaseimila
Arabi calcolare<a class="tag" id="tag651" href="#note651">[651]</a>. Cosa naturale ella era,
che Principi così coraggiosi e di sì considerabili forze
invigoriti non avrebbero lungo tempo tollerata
tanta prossimità di una nazione independente e nemica,
e se l'espulsione assoluta de' Franchi, di quaranta
anni in circa, venne tardata, di questo mezzo
secolo d'esistenza ebbero l'obbligazione agl'impacci
in cui trovossi la nuova dominazione egiziana ancora
mal salda, all'invasione de' Mongu, ai soccorsi
<span class="pagenum"><a id="Page_457"></a>[457]</span>
che da alcuni pellegrini guerrieri agli stessi Crociati
venner condotti. Nel novero di tali soccorritori, il
leggitore inglese fermerà il guardo sul nome di Eduardo
I, che durante la vita del padre suo Enrico, prese
la Croce. Capitano di mille soldati, il futuro conquistatore
del paese di Galles e della Scozia, costrinse
gl'Infedeli a levare l'assedio di Acri, e innoltratosi
fino a Nazaret con novemila uomini, emulò la
gloria del suo zio Cuor-Di-Leone; con ardite imprese
ad una tregua di dieci anni il nemico forzò; e ricco
di questi allori, rivide l'Europa a malgrado di
un fanatico traditore che pericolosamente il ferì<a class="tag" id="tag652" href="#note652">[652]</a>.
Bondocdar, o Bibars, Sultano dell'Egitto e della Sorìa,
sorprese e quasi per intero distrusse la città di
Antiochia<a class="tag" id="tag653" href="#note653">[653]</a>, trovatasi fino allora, per sua giacitura,
meno esposta alle calamità della Santa Guerra.
Tal si fu il termine di questo principato; e la prima
città conquistata dai Cristiani, videsi spopolata
dalla strage di settemila, e dalla cattività di centomila
de' suoi abitanti. Le città marittime di Laodicea,
Gabala, Tripoli, Berite, Sidone, Tiro, Giaffa, e le
Fortezze degli Ospitalieri e de' Templarj, si arrendettero
successivamente. Il solo possedimento che i Franchi
<span class="pagenum"><a id="Page_458"></a>[458]</span>
serbassero, si stette nella città e colonia di S. Giovanni
d'Acri, da alcuni scrittori indicata sotto il
nome più classico di Tolomaide.
</p>

<p>
Dopo la perdita di Gerusalemme, Acri<a class="tag" id="tag654" href="#note654">[654]</a>, lontana
circa settanta miglia dalla prima città, divenne la
metropoli de' Latini orientali: di vasti e saldi edifizj
la ornarono, di doppio muro la cinsero, un porto
artifiziale ivi costrussero. E fuggiaschi, e nuovi pellegrini
ne aumentarono la popolazione, mentre il favor
della tregua e il sito suo vantaggioso, tutto il
commercio dell'Oriente e dell'Occidente vi conduceano.
Trovavansi ne' mercati di Acri le produzioni
di ogni clima; gl'interpreti d'ogni lingua vi convenivano;
ma un tal miscuglio di tutte le nazioni, tutti
i vizj ancora addusse colà, e propagò. Fra quanti
eranvi discepoli di Cristo e di Maometto, gli abitatori
di Acri d'entrambi i sessi, tutti gli altri in fama
di corruttela e dissolutezza passavano, nè le leggi
erano a bastanza forti per frenar quivi gli abusi
della religione. Parecchi sovrani contava questa città,
governo nessuno. I Re di Gerusalemme e di Cipro
appartenenti alla Casa di Lusignano, i principi
di Antiochia, i conti di Tripoli e di Sidone, i Gran
Mastri degli Ordini, ospitaliero, templario e teutonico,
le repubbliche di Venezia, di Genova, di Pisa,
il Legato del Papa, i Re di Francia e d'Inghilterra,
tutti con autorità independente volean dominarvi.
Diciassette tribunali giudicavano con diritto di
<span class="pagenum"><a id="Page_459"></a>[459]</span>
assolvere e sentenziare a morte; laonde i colpevoli
d'un rione si rifuggivano ad un altro, ove non accadea
mai che protezione non ottenessero. La gelosia
delle diverse nazioni, e violenze, e sanguinosi
casi partoria di frequente. Alcuni venturieri disonorando
la Croce che difendeano, si trassero per correggere
il ritardo de' loro stipendj a saccheggiare diversi
villaggi maomettani. Diciannove mercatanti della
Sorìa, che riposandosi nella fede pubblica, faceano
tranquillamente il loro traffico, vennero spogliati ed
appiccati per opera de' Cristiani; il Governo de' quali,
negando la giusta soddisfazione chiesta per tale misfatto
dal Sultano Kalil, le ostilità di questo principe
giustificò. Ei mosse ver la città con sessantamila
uomini di cavalleria, e cenquarantamila d'infanteria.
Il suo traino di artiglieria, se mi è lecito valermi
di questa espressione, era formidabile e numeroso.
Vi vollero cento carri per trasportare i pezzi
di legno, de' quali una sola macchina andava composta.
Lo storico Abulfeda, che militava nelle truppe
di Hamà, fu egli medesimo spettatore di questa
santa guerra. Comunque grandi fossero le sregolatezze
de' Franchi, l'entusiasmo e la disperazione animaronli
di novello coraggio; ma dilacerati per le discordie
de' diciassette lor Capi, si trovarono da tre
bande oppressi dal peso delle forze che conduceva
il Sultano. Dopo un assedio di trentatre giorni (A. D. 1291), i
Musulmani forzarono il doppio muro. Le macchine
distrussero la primaria fra le torri d'Acri; e datosi assalto
generale dai Mammalucchi, la città venne presa,
e sessantamila Cristiani perirono, o divennero
schiavi. Il Convento, o a meglio dire la Fortezza dei
Templarj, per tre giorni ancor resistè; ma trapassato
<span class="pagenum"><a id="Page_460"></a>[460]</span>
da una freccia il Gran Mastro perì, e di cinquecento
cavalieri che difendevano quelle mura, soli dieci
rimasero in vita; più sfortunati però di coloro che
caddero vittime della pugna, poichè il destino più
tardi serbavali a patire su feral talamo le conseguenze
dell'ingiusto e crudel bando che tutto il loro Ordine
fulminava. Il re di Gerusalemme, il Patriarca,
e il Gran Mastro dell'Ordine degli Ospitalieri, operarono
la loro ritirata verso la riva; ma tempestosa
era l'onda, nè il numero delle navi bastante ad accoglierli.
Molta mano di fuggitivi annegò prima di
aggiugnere l'isola di Cipro, ove Lusignano della perduta
Palestina potea consolarsi. Vennero per ordine
del Sultano spianate le chiese e le fortificazioni delle
latine città; un motivo di timore o di avarizia persuase
lasciar libero alla pietà cristiana l'accesso del
Santo Sepolcro, libertà di cui alcuni devoti pellegrini
d'indi in poi profittarono. Su quel lido, che sì
lungo tempo avea rintronato delle querele del Mondo,
un lugubre e solitario silenzio regnò<a class="tag" id="tag655" href="#note655">[655]</a>.
</p>

<p class="pad2 center large">
FINE DELL'UNDECIMO VOLUME.
</p>
</div>

<div class="somm">
<p>
<span class="pagenum"><a id="Page_461"></a>[461]</span>
</p>

<h2 class="g">
<a href="#indfront" id="indice">INDICE</a>
</h2>
<p class="center">
<span class="g">DEI CAPITOLI E DELLE MATERIE</span><br />
<span class="x-small">CHE SI CONTENGONO</span><br />
<span class="g">NELL'UNDECIMO VOLUME</span>
</p>

<table class="indice" summary="Indice dei capitoli">
 <tr>
  <td colspan="2" class="cap">CAPITOLO LIV. <i>Origine, e dottrina dei Paoliziani. Persecuzioni che soffersero dagl'Imperatori greci. Loro ribellione in Armenia ec. Migrazione nella Tracia. Dottrina de' medesimi propagata in Occidente. Germi, caratteri e conseguenza della Riforma.</i></td>
 </tr>
 <tr>
  <td>&nbsp;</td>
 </tr>
 <tr>
  <th>A. D.</th>
 </tr>
 <tr>
  <td>&nbsp;</td> <td>Indolente superstizione della Chiesa greca</td> <td class="pag"><a href="#Page_5"><i>pag.</i> 5</a></td>
 </tr>
 <tr>
  <td class="anno">660</td> <td>Origine de' Paoliziani, o discepoli di San Paolo</td> <td class="pag"><a href="#Page_8">8</a></td>
 </tr>
 <tr>
  <td>&nbsp;</td> <td>Bibbia de' Paoliziani</td> <td class="pag"><a href="#Page_10">10</a></td>
 </tr>
 <tr>
  <td>&nbsp;</td> <td>Semplicità della dottrina e del culto de' medesimi</td> <td class="pag"><a href="#Page_12">12</a></td>
 </tr>
 <tr>
  <td>&nbsp;</td> <td>Ammetteano i due principj de' Magi e dei Manichei</td> <td class="pag"><a href="#Page_15">15</a></td>
 </tr>
 <tr>
  <td>&nbsp;</td> <td>Pongono dimora nell'Armenia, nel Ponto ec.</td> <td class="pag"><a href="#Page_17">17</a></td>
 </tr>
 <tr>
  <td>&nbsp;</td> <td>Perseguitati dagl'Imperatori greci</td> <td class="pag"><a href="#Page_19">19</a></td>
 </tr>
 <tr>
  <td class="anno">845-880</td> <td>Ribellione de' Paoliziani</td> <td class="pag"><a href="#Page_22">22</a></td>
 </tr>
 <tr>
  <td><span class="pagenum"><a id="Page_462"></a>[462]</span></td>
 </tr>
 <tr>
  <td>&nbsp;</td> <td>Affortificano Tefrica</td> <td class="pag"><a href="#Page_23">23</a></td>
 </tr>
 <tr>
  <td>&nbsp;</td> <td>Saccheggiano l'Asia Minore</td> <td class="pag"><a href="#Page_24">24</a></td>
 </tr>
 <tr>
  <td>&nbsp;</td> <td>Venuti a scadimento</td> <td class="pag"><a href="#Page_26">26</a></td>
 </tr>
 <tr>
  <td>&nbsp;</td> <td>Trapiantati dall'Armenia nella Tracia</td> <td class="pag"><a href="#Page_26">26</a></td>
 </tr>
 <tr>
  <td>&nbsp;</td> <td>Mettono soggiorno in Italia e in Francia</td> <td class="pag"><a href="#Page_30">30</a></td>
 </tr>
 <tr>
  <td class="anno">1200</td> <td>ec. Persecuzione degli Albigesi</td> <td class="pag"><a href="#Page_38">38</a></td>
 </tr>
 <tr>
  <td>&nbsp;</td> <td>Indole e conseguenze della Riforma</td> <td class="pag"><a href="#Page_40">40</a></td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="cap">CAPITOLO LV. <i>I Bulgari. Origine, migrazioni, e fermate degli Ungaresi. Lor correrie nell'Oriente e nell'Occidente. Monarchia de' Russi. Particolarità sulla Geografia e il commercio di questa nazione. Guerra de' Russi contro l'Impero greco. Conversione de' Barbari.</i></td>
 </tr>
 <tr>
  <td>&nbsp;</td>
 </tr>
 <tr>
  <td class="anno">680-1017</td> <td>ec. Migrazione de' Bulgari</td> <td class="pag"><a href="#Page_53">53</a></td>
 </tr>
 <tr>
  <td class="anno">900</td> <td>Croatti, o Schiavoni della Dalmazia</td> <td class="pag"><a href="#Page_55">55</a></td>
 </tr>
 <tr>
  <td class="anno">640-1017</td> <td>Primo regno de' Bulgari</td> <td class="pag"><a href="#Page_57">57</a></td>
 </tr>
 <tr>
  <td class="anno">884</td> <td>Migrazione de' Turchi e degli Ungaresi</td> <td class="pag"><a href="#Page_61">61</a></td>
 </tr>
 <tr>
  <td>&nbsp;</td> <td>Origine finnica di questi popoli</td> <td class="pag"><a href="#Page_65">65</a></td>
 </tr>
 <tr>
  <td class="anno">900</td> <td>Cognizioni militari e costumanza degli Ungaresi e de' Bulgari</td> <td class="pag"><a href="#Page_67">67</a></td>
 </tr>
 <tr>
  <td class="anno">889</td> <td>Correria degli Ungaresi; paesi ove si fermano</td> <td class="pag"><a href="#Page_70">70</a></td>
 </tr>
 <tr>
  <td class="anno">934</td> <td>Vittorie di Enrico l'Uccellatore</td> <td class="pag"><a href="#Page_75">75</a></td>
 </tr>
 <tr>
  <td class="anno">955</td> <td>Di Ottone il Grande</td> <td class="pag"><a href="#Page_76">76</a></td>
 </tr>
 <tr>
  <td class="anno">839</td> <td>Origine della monarchia Russa</td> <td class="pag"><a href="#Page_80">80</a></td>
 </tr>
 <tr>
  <td>&nbsp;</td> <td>I Varangi di Costantinopoli</td> <td class="pag"><a href="#Page_83">83</a></td>
 </tr>
 <tr>
  <td class="anno">950</td> <td>Geografia e commercio della Russia</td> <td class="pag"><a href="#Page_85">85</a></td>
 </tr>
 <tr>
  <td><span class="pagenum"><a id="Page_463"></a>[463]</span></td>
 </tr>
 <tr>
  <td>&nbsp;</td> <td>Spedizioni navali de' Russi contra Costantinopoli</td> <td class="pag"><a href="#Page_89">89</a></td>
 </tr>
 <tr>
  <td class="anno">865</td> <td>I.</td> <td class="pag"><a href="#Page_91">91</a></td>
 </tr>
 <tr>
  <td class="anno">904</td> <td>II.</td> <td class="pag"><a href="#Page_92">92</a></td>
 </tr>
 <tr>
  <td class="anno">941</td> <td>III.</td> <td class="pag"><a href="#Page_93">93</a></td>
 </tr>
 <tr>
  <td class="anno">1043</td> <td>IV.</td> <td class="pag"><a href="#Page_94">94</a></td>
 </tr>
 <tr>
  <td>&nbsp;</td> <td>Negoziazioni e profezie</td> <td class="pag"><a href="#Page_94">94</a></td>
 </tr>
 <tr>
  <td class="anno">955-973</td> <td>Regno di Svatoslao</td> <td class="pag"><a href="#Page_96">96</a></td>
 </tr>
 <tr>
  <td class="anno">970-973</td> <td>Sconfitta di Svatoslao per l'armi di Giovanni Zimiscè</td> <td class="pag"><a href="#Page_98">98</a></td>
 </tr>
 <tr>
  <td class="anno">864</td> <td>Conversione della Russia</td> <td class="pag"><a href="#Page_101">101</a></td>
 </tr>
 <tr>
  <td class="anno">955</td> <td>Battesimo di Olga</td> <td class="pag"><a href="#Page_102">102</a></td>
 </tr>
 <tr>
  <td class="anno">988</td> <td>Di Volodimiro</td> <td class="pag"><a href="#Page_104">104</a></td>
 </tr>
 <tr>
  <td class="anno">800-1100</td> <td>Cristianesimo del Nort</td> <td class="pag"><a href="#Page_105">105</a></td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="cap">CAPITOLO LVI. <i>I Saracini, i Franchi e i Greci in Italia. Prime avventure de' Normanni, e colonie poste da essi in questa parte dell'Europa. Indole e conquiste di Roberto Guiscardo duca della Puglia. Liberazione della Sicilia operata da Ruggero, fratello di Guiscardo. Vittoria sugl'imperatori dell'Oriente e dell'Occidente da Roberto riportata. Ruggero, re di Sicilia, invade l'Affrica e la Grecia. L'imperatore Manuele Comneno. Guerra tra i Greci e i Normanni. Estinzione de' Normanni.</i></td>
 </tr>
 <tr>
  <td>&nbsp;</td>
 </tr>
 <tr>
  <td class="anno">840-1017</td> <td>Guerre de' Saracini, de' Latini e dei Greci in Italia</td> <td class="pag"><a href="#Page_109">109</a></td>
 </tr>
 <tr>
  <td class="anno">871</td> <td>Conquista di Bari</td> <td class="pag"><a href="#Page_111">111</a></td>
 </tr>
 <tr>
  <td><span class="pagenum"><a id="Page_464"></a>[464]</span></td>
 </tr>
 <tr>
  <td class="anno">890</td> <td>Nuova provincia de' Greci in Italia</td> <td class="pag"><a href="#Page_113">113</a></td>
 </tr>
 <tr>
  <td>&nbsp;</td> <td>Fatti particolari</td> <td class="pag"><a href="#Page_116">116</a></td>
 </tr>
 <tr>
  <td class="anno">1016</td> <td>Comparsa de' Normanni in Italia</td> <td class="pag"><a href="#Page_120">120</a></td>
 </tr>
 <tr>
  <td class="anno">1029</td> <td>Fondazione di Aversa</td> <td class="pag"><a href="#Page_124">124</a></td>
 </tr>
 <tr>
  <td class="anno">1038</td> <td>Milizie de' Normanni nella Sicilia</td> <td class="pag"><a href="#Page_125">125</a></td>
 </tr>
 <tr>
  <td class="anno">1040-1043</td> <td>Conquistano la Puglia</td> <td class="pag"><a href="#Page_127">127</a></td>
 </tr>
 <tr>
  <td>&nbsp;</td> <td>Indole de' Normanni</td> <td class="pag"><a href="#Page_130">130</a></td>
 </tr>
 <tr>
  <td class="anno">1046</td> <td>Oppressione della Puglia</td> <td class="pag"><a href="#Page_131">131</a></td>
 </tr>
 <tr>
  <td class="anno">1049-1054</td> <td>Lega fra il Papa e i due Imperi</td> <td class="pag"><a href="#Page_133">133</a></td>
 </tr>
 <tr>
  <td class="anno">1053</td> <td>Spedizione di Papa Leone IV contra i Normanni</td> <td class="pag"><a href="#Page_135">135</a></td>
 </tr>
 <tr>
  <td>&nbsp;</td> <td>Disfatta e prigionia di questo Pontefice</td> <td class="pag"><a href="#Page_136">136</a></td>
 </tr>
 <tr>
  <td>&nbsp;</td> <td>Origine dell'investitura del regno di Napoli conferita dai Pontefici</td> <td class="pag"><a href="#Page_138">138</a></td>
 </tr>
 <tr>
  <td class="anno">1020-1085</td> <td>Nascita e indole di Roberto Guiscardo</td> <td class="pag"><a href="#Page_139">139</a></td>
 </tr>
 <tr>
  <td class="anno">1054-1080</td> <td>Ambizione del medesimo e buoni successi ottenuti</td> <td class="pag"><a href="#Page_143">143</a></td>
 </tr>
 <tr>
  <td class="anno">1060</td> <td>Duca della Puglia</td> <td class="pag"><a href="#Page_145">145</a></td>
 </tr>
 <tr>
  <td>&nbsp;</td> <td>Conquiste di esso in Italia</td> <td class="pag"><a href="#Page_146">146</a></td>
 </tr>
 <tr>
  <td>&nbsp;</td> <td>Scuola di Salerno</td> <td class="pag"><a href="#Page_148">148</a></td>
 </tr>
 <tr>
  <td>&nbsp;</td> <td>Commercio di Amalfi</td> <td class="pag"><a href="#Page_149">149</a></td>
 </tr>
 <tr>
  <td class="anno">1060-1090</td> <td>La Sicilia conquistata dal Conte Ruggero</td> <td class="pag"><a href="#Page_150">150</a></td>
 </tr>
 <tr>
  <td class="anno">1081</td> <td>Impero d'Oriente invaso da Roberto</td> <td class="pag"><a href="#Page_155">155</a></td>
 </tr>
 <tr>
  <td class="anno">1081</td> <td>Assedio di Durazzo</td> <td class="pag"><a href="#Page_158">158</a></td>
 </tr>
 <tr>
  <td>&nbsp;</td> <td>Esercito e azioni campali dell'Imperatore Alessio</td> <td class="pag"><a href="#Page_161">161</a></td>
 </tr>
 <tr>
  <td class="anno">1081</td> <td>Battaglia di Durazzo</td> <td class="pag"><a href="#Page_165">165</a></td>
 </tr>
 <tr>
  <td class="anno">1082</td> <td>Presa di Durazzo</td> <td class="pag"><a href="#Page_168">168</a></td>
 </tr>
 <tr>
  <td>&nbsp;</td> <td>Ritorno di Roberto e condotta di Boemondo</td> <td class="pag"><a href="#Page_170">170</a></td>
 </tr>
 <tr>
  <td><span class="pagenum"><a id="Page_465"></a>[465]</span></td>
 </tr>
 <tr>
  <td class="anno">1081</td> <td>Enrico III imperatore, chiamato in soccorso dai Greci</td> <td class="pag"><a href="#Page_172">172</a></td>
 </tr>
 <tr>
  <td class="anno">1081-1084</td> <td>Assedia Roma</td> <td class="pag"><a href="#Page_174">174</a></td>
 </tr>
 <tr>
  <td>&nbsp;</td> <td>Fugge all'avvicinar di Roberto</td> <td class="pag"><a href="#Page_175">175</a></td>
 </tr>
 <tr>
  <td class="anno">1084</td> <td>Roberto riporta l'armi sue nella Grecia</td> <td class="pag"><a href="#Page_177">177</a></td>
 </tr>
 <tr>
  <td class="anno">1085</td> <td>Morte di Roberto</td> <td class="pag"><a href="#Page_180">180</a></td>
 </tr>
 <tr>
  <td class="anno">1101-1154</td> <td>Regno di Ruggero, gran Conte della Sicilia, ambizione del medesimo</td> <td class="pag"><a href="#Page_181">181</a></td>
 </tr>
 <tr>
  <td class="anno">1127</td> <td>Duca della Puglia</td> <td class="pag"><a href="#Page_182">182</a></td>
 </tr>
 <tr>
  <td class="anno">1130-1139</td> <td>Primo Re di Sicilia</td> <td class="pag"><a href="#Page_183">183</a></td>
 </tr>
 <tr>
  <td class="anno">1122-1152</td> <td>Fa conquiste nell'Affrica</td> <td class="pag"><a href="#Page_185">185</a></td>
 </tr>
 <tr>
  <td class="anno">1146</td> <td>Invade la Grecia</td> <td class="pag"><a href="#Page_188">188</a></td>
 </tr>
 <tr>
  <td>&nbsp;</td> <td>Luigi VII Re di Francia, liberato per opera dell'ammiraglio di Ruggero</td> <td class="pag"><a href="#Page_189">189</a></td>
 </tr>
 <tr>
  <td>&nbsp;</td> <td>Insulti portati sotto le mura di Costantinopoli</td> <td class="pag"><a href="#Page_190">190</a></td>
 </tr>
 <tr>
  <td class="anno">1148-1149</td> <td>Normanni scacciati dall'Imperatore Manuele</td> <td class="pag"><a href="#Page_191">191</a></td>
 </tr>
 <tr>
  <td class="anno">1155</td> <td>Riduzione della Puglia e della Calabria</td> <td class="pag"><a href="#Page_191">191</a></td>
 </tr>
 <tr>
  <td class="anno">1155-1174</td> <td>ec. Disegni di conquista sull'Italia e sull'Impero d'Occidente</td> <td class="pag"><a href="#Page_193">193</a></td>
 </tr>
 <tr>
  <td>&nbsp;</td> <td>Andati a vuoto</td> <td class="pag"><a href="#Page_195">195</a></td>
 </tr>
 <tr>
  <td class="anno">1156</td> <td>Pace coi Normanni</td> <td class="pag"><a href="#Page_197">197</a></td>
 </tr>
 <tr>
  <td class="anno">1154</td> <td>Ultima guerra fra i Greci e Normanni</td> <td class="pag"><a href="#Page_197">197</a></td>
 </tr>
 <tr>
  <td class="anno">1154</td> <td>Guglielmo I, soprannomato il Cattivo, Re di Sicilia</td> <td class="pag"><a href="#Page_198">198</a></td>
 </tr>
 <tr>
  <td class="anno">1166-1189</td> <td>Guglielmo II, soprannomato il Buono</td> <td class="pag"><a href="#Page_200">200</a></td>
 </tr>
 <tr>
  <td>&nbsp;</td> <td>Lamentazioni dello Storico Falcando</td> <td class="pag"><a href="#Page_201">201</a></td>
 </tr>
 <tr>
  <td class="anno">1194</td> <td>Regno di Sicilia conquistato dall'Imperatore Enrico VI</td> <td class="pag"><a href="#Page_203">203</a></td>
 </tr>
 <tr>
  <td class="anno">1204</td> <td>Fine del regno de' Normanni</td> <td class="pag"><a href="#Page_206">206</a></td>
 </tr>
 <tr>
  <td><span class="pagenum"><a id="Page_466"></a>[466]</span></td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="cap">CAPITOLO LVII. <i>I Turchi Selgiucidi. Loro ribellione contra Mammud, conquistatore dell'Indostan. Togrul sottomette la Persia, e protegge i Califfi. Romano, Imperatore debellato e fatto prigioniero da Alp-Arslan. Potenza e grandezza di Malek-Sà. Conquiste dell'Asia Minore e della Sorìa. Trista condizione cui Gerusalemme è ridotta. Pellegrinaggio al Santo Sepolcro.</i></td>
 </tr>
 <tr>
  <td>&nbsp;</td>
 </tr>
 <tr>
  <td>&nbsp;</td> <td>I Turchi</td> <td class="pag"><a href="#Page_208">208</a></td>
 </tr>
 <tr>
  <td class="anno">997-1028</td> <td>Mammud il Gaznevida</td> <td class="pag"><a href="#Page_209">209</a></td>
 </tr>
 <tr>
  <td>&nbsp;</td> <td>Le dodici spedizioni di Mammud nell'Indostan</td> <td class="pag"><a href="#Page_211">211</a></td>
 </tr>
 <tr>
  <td>&nbsp;</td> <td>Indole di Mammud</td> <td class="pag"><a href="#Page_213">213</a></td>
 </tr>
 <tr>
  <td class="anno">980-1028</td> <td>Costumi e migrazioni de' Turchi o Turcomanni</td> <td class="pag"><a href="#Page_217">217</a></td>
 </tr>
 <tr>
  <td class="anno">1038</td> <td>Mettono in rotta i Gaznevidi, e riducono la Persia</td> <td class="pag"><a href="#Page_220">220</a></td>
 </tr>
 <tr>
  <td class="anno">1038-1063</td> <td>Regno e indole di Togrul-Beg</td> <td class="pag"><a href="#Page_222">222</a></td>
 </tr>
 <tr>
  <td class="anno">1055</td> <td>Libera il Califfo di Bagdad</td> <td class="pag"><a href="#Page_224">224</a></td>
 </tr>
 <tr>
  <td>&nbsp;</td> <td>Ne riceve investitura</td> <td class="pag"><a href="#Page_226">226</a></td>
 </tr>
 <tr>
  <td class="anno">1063</td> <td>Morte di Togrul-Beg</td> <td class="pag"><a href="#Page_227">227</a></td>
 </tr>
 <tr>
  <td>&nbsp;</td> <td>I Turchi invadono l'Impero romano</td> <td class="pag"><a href="#Page_228">228</a></td>
 </tr>
 <tr>
  <td class="anno">1063-1072</td> <td>Regno di Alp-Arslan</td> <td class="pag"><a href="#Page_229">229</a></td>
 </tr>
 <tr>
  <td class="anno">1065-1068</td> <td>Conquista dell'Armenia e della Georgia</td> <td class="pag"><a href="#Page_229">229</a></td>
 </tr>
 <tr>
  <td class="anno">1068-1071</td> <td>Romano Diogene Imperatore</td> <td class="pag"><a href="#Page_231">231</a></td>
 </tr>
 <tr>
  <td class="anno">1071</td> <td>Sconfitto</td> <td class="pag"><a href="#Page_233">233</a></td>
 </tr>
 <tr>
  <td>&nbsp;</td> <td>Fatto prigioniero e liberato</td> <td class="pag"><a href="#Page_236">236</a></td>
 </tr>
 <tr>
  <td class="anno">1072</td> <td>Morte di Alp-Arslan</td> <td class="pag"><a href="#Page_240">240</a></td>
 </tr>
 <tr>
  <td><span class="pagenum"><a id="Page_467"></a>[467]</span></td>
 </tr>
 <tr>
  <td class="anno">1072-1092</td> <td>Regno e prosperità di Malek-Sà</td> <td class="pag"><a href="#Page_242">242</a></td>
 </tr>
 <tr>
  <td class="anno">1092</td> <td>Morte</td> <td class="pag"><a href="#Page_246">246</a></td>
 </tr>
 <tr>
  <td>&nbsp;</td> <td>Parteggiamento dell'Impero de' Selgiucidi</td> <td class="pag"><a href="#Page_248">248</a></td>
 </tr>
 <tr>
  <td class="anno">1074-1084</td> <td>Asia Minore conquistata dai Turchi</td> <td class="pag"><a href="#Page_249">249</a></td>
 </tr>
 <tr>
  <td>&nbsp;</td> <td>Regno di Rum fondato dai Selgiucidi</td> <td class="pag"><a href="#Page_252">252</a></td>
 </tr>
 <tr>
  <td class="anno">638-1099</td> <td>Stato di Gerusalemme, e particolarità sulle peregrinazioni al Santo Sepolcro</td> <td class="pag"><a href="#Page_255">255</a></td>
 </tr>
 <tr>
  <td class="anno">969-1076</td> <td>Condizione di Gerusalemme sotto i Califfi Fatimiti</td> <td class="pag"><a href="#Page_260">260</a></td>
 </tr>
 <tr>
  <td class="anno">1009</td> <td>Sacrilegio di Akem</td> <td class="pag"><a href="#Page_261">261</a></td>
 </tr>
 <tr>
  <td class="anno">1024</td> <td>ec. Numero de' pellegrini aumentato</td> <td class="pag"><a href="#Page_263">263</a></td>
 </tr>
 <tr>
  <td class="anno">1076-1096</td> <td>Conquista di Gerusalemme dall'armi turche operata</td> <td class="pag"><a href="#Page_265">265</a></td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="cap">CAPITOLO LVIII. <i>Origine della prima Crociata e numero de' Crociati. Indole de' Principi latini. Loro spedizione a Costantinopoli. Politica dell'Imperatore greco Alessio. Nicea, Antiochia e Gerusalemme conquistate dai Franchi. Liberazione del Santo Sepolcro. Goffredo di Buglione, primo Re di Gerusalemme. Istituzione del regno franco o latino.</i></td>
 </tr>
 <tr>
  <td>&nbsp;</td>
 </tr>
 <tr>
  <td class="anno">1095-1099</td> <td>Prima Crociata</td> <td class="pag"><a href="#Page_268">268</a></td>
 </tr>
 <tr>
  <td>&nbsp;</td> <td>Piero l'Eremita</td> <td class="pag"><a href="#Page_268">268</a></td>
 </tr>
 <tr>
  <td class="anno">1095</td> <td>Urbano II al Concilio di Piacenza</td> <td class="pag"><a href="#Page_271">271</a></td>
 </tr>
 <tr>
  <td class="anno">1095</td> <td>Concilio di Clermont</td> <td class="pag"><a href="#Page_275">275</a></td>
 </tr>
 <tr>
  <td>&nbsp;</td> <td>Le Crociate considerate sotto l'aspetto dell'equità</td> <td class="pag"><a href="#Page_280">280</a></td>
 </tr>
 <tr>
  <td><span class="pagenum"><a id="Page_468"></a>[468]</span></td>
 </tr>
 <tr>
  <td>&nbsp;</td> <td>Motivi spirituali e indulgenze</td> <td class="pag"><a href="#Page_284">284</a></td>
 </tr>
 <tr>
  <td>&nbsp;</td> <td>Motivi temporali e mondani</td> <td class="pag"><a href="#Page_290">290</a></td>
 </tr>
 <tr>
  <td>&nbsp;</td> <td>Forza dell'esempio</td> <td class="pag"><a href="#Page_293">293</a></td>
 </tr>
 <tr>
  <td>&nbsp;</td> <td>Partenza de' primi pellegrini condotti da Piero l'Eremita</td> <td class="pag"><a href="#Page_295">295</a></td>
 </tr>
 <tr>
  <td class="anno">1096</td> <td>Distrutti nell'Ungheria e nell'Asia</td> <td class="pag"><a href="#Page_297">297</a></td>
 </tr>
 <tr>
  <td>&nbsp;</td> <td>Partenza dell'esercito de' Crociati</td> <td class="pag"><a href="#Page_300">300</a></td>
 </tr>
 <tr>
  <td>&nbsp;</td> <td>Goffredo di Buglione</td> <td class="pag"><a href="#Page_302">302</a></td>
 </tr>
 <tr>
  <td>&nbsp;</td> <td>Ugo di Vermandois, Roberto di Fiandra, Stefano di Chartres ec.</td> <td class="pag"><a href="#Page_303">303</a></td>
 </tr>
 <tr>
  <td>&nbsp;</td> <td>Raimondo di Tolosa</td> <td class="pag"><a href="#Page_305">305</a></td>
 </tr>
 <tr>
  <td>&nbsp;</td> <td>Boemondo e Tancredi</td> <td class="pag"><a href="#Page_307">307</a></td>
 </tr>
 <tr>
  <td>&nbsp;</td> <td>Cavalleria</td> <td class="pag"><a href="#Page_309">309</a></td>
 </tr>
 <tr>
  <td class="anno">1096-1097</td> <td>Principi latini, convenuti a Costantinopoli</td> <td class="pag"><a href="#Page_313">313</a></td>
 </tr>
 <tr>
  <td class="anno">1096-1097</td> <td>Politica dell'Imperatore Alessio Comneno</td> <td class="pag"><a href="#Page_318">318</a></td>
 </tr>
 <tr>
  <td>&nbsp;</td> <td>Ottiene omaggio dai Crociati</td> <td class="pag"><a href="#Page_321">321</a></td>
 </tr>
 <tr>
  <td>&nbsp;</td> <td>Tracotanza de' Franchi</td> <td class="pag"><a href="#Page_325">325</a></td>
 </tr>
 <tr>
  <td class="anno">1097</td> <td>Rassegna e novero de' Crociati</td> <td class="pag"><a href="#Page_327">327</a></td>
 </tr>
 <tr>
  <td class="anno">1097</td> <td>Assedio di Nicea</td> <td class="pag"><a href="#Page_332">332</a></td>
 </tr>
 <tr>
  <td class="anno">1097</td> <td>Battaglia di Dorilea</td> <td class="pag"><a href="#Page_335">335</a></td>
 </tr>
 <tr>
  <td>&nbsp;</td> <td>I Crociati si volgono all'Asia Minore</td> <td class="pag"><a href="#Page_337">337</a></td>
 </tr>
 <tr>
  <td class="anno">1097-1151</td> <td>Principato di Edessa, fondato da Baldovino</td> <td class="pag"><a href="#Page_338">338</a></td>
 </tr>
 <tr>
  <td class="anno">1097-1098</td> <td>Assedio di Antiochia</td> <td class="pag"><a href="#Page_340">340</a></td>
 </tr>
 <tr>
  <td class="anno">1098</td> <td>Vittorie riportate dai Crociati</td> <td class="pag"><a href="#Page_344">344</a></td>
 </tr>
 <tr>
  <td>&nbsp;</td> <td>Fame e stremi cui si trovano ridotti in Antiochia</td> <td class="pag"><a href="#Page_345">345</a></td>
 </tr>
 <tr>
  <td>&nbsp;</td> <td>Leggenda della Santa Lancia</td> <td class="pag"><a href="#Page_349">349</a></td>
 </tr>
 <tr>
  <td>&nbsp;</td> <td>Guerrieri celesti</td> <td class="pag"><a href="#Page_352">352</a></td>
 </tr>
 <tr>
  <td><span class="pagenum"><a id="Page_469"></a>[469]</span></td>
 </tr>
 <tr>
  <td>&nbsp;</td> <td>Stato politico de' Turchi e de' Califfi d'Egitto</td> <td class="pag"><a href="#Page_353">353</a></td>
 </tr>
 <tr>
  <td class="anno">1098-1099</td> <td>Indugio de' Franchi</td> <td class="pag"><a href="#Page_356">356</a></td>
 </tr>
 <tr>
  <td class="anno">1099</td> <td>Marciano a Gerusalemme</td> <td class="pag"><a href="#Page_357">357</a></td>
 </tr>
 <tr>
  <td>&nbsp;</td> <td>Assedio e conquista di Gerusalemme nel medesimo anno</td> <td class="pag"><a href="#Page_358">358</a></td>
 </tr>
 <tr>
  <td class="anno">1099-1100</td> <td>Elezione e regno di Goffredo di Buglione</td> <td class="pag"><a href="#Page_364">364</a></td>
 </tr>
 <tr>
  <td class="anno">1099</td> <td>Giornata di Ascalon</td> <td class="pag"><a href="#Page_365">365</a></td>
 </tr>
 <tr>
  <td class="anno">1099-1187</td> <td>Reame di Gerusalemme</td> <td class="pag"><a href="#Page_367">367</a></td>
 </tr>
 <tr>
  <td class="anno">1099-1369</td> <td>Assise di Gerusalemme</td> <td class="pag"><a href="#Page_371">371</a></td>
 </tr>
 <tr>
  <td>&nbsp;</td> <td>Corte de' Pari</td> <td class="pag"><a href="#Page_373">373</a></td>
 </tr>
 <tr>
  <td>&nbsp;</td> <td>Legge de' combattimenti giudiziarj</td> <td class="pag"><a href="#Page_375">375</a></td>
 </tr>
 <tr>
  <td>&nbsp;</td> <td>Corte de' borghesi</td> <td class="pag"><a href="#Page_377">377</a></td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="cap">CAPITOLO LIX. <i>Impero greco salvato. Numero, passaggio de' Crociati, e avvenimenti della seconda e della terza Crociata. S. Bernardo. Regno di Saladino nell'Egitto e nella Sorìa. Conquista Gerusalemme. Crociata marittima. Riccardo I, re d'Inghilterra. Papa Innocenzo III. Quarta e quinta Crociata. Federico II Imperatore. Luigi IX di Francia, e due ultime Crociate. I Franchi o Latini scacciati dai Mammalucchi.</i></td>
 </tr>
 <tr>
  <td>&nbsp;</td>
 </tr>
 <tr>
  <td class="anno">1090-1118</td> <td>Buoni successi riportati da Alessio</td> <td class="pag"><a href="#Page_381">381</a></td>
 </tr>
 <tr>
  <td class="anno">1101</td> <td>Spedizioni per terra incominciando dalla prima Crociata</td> <td class="pag"><a href="#Page_385">385</a></td>
 </tr>
 <tr>
  <td><span class="pagenum"><a id="Page_470"></a>[470]</span></td>
 </tr>
 <tr>
  <td class="anno">1147</td> <td>Seconda Crociata condotta da Corrado III e da Luigi VII</td> <td class="pag"><a href="#Page_385">385</a></td>
 </tr>
 <tr>
  <td class="anno">1189</td> <td>Terza da Federico</td> <td class="pag"><a href="#Page_386">386</a></td>
 </tr>
 <tr>
  <td>&nbsp;</td> <td>Passaggio de' Crociati pe' dominj dell'Imperator greco</td> <td class="pag"><a href="#Page_389">389</a></td>
 </tr>
 <tr>
  <td>&nbsp;</td> <td>Guerra de' Turchi</td> <td class="pag"><a href="#Page_390">390</a></td>
 </tr>
 <tr>
  <td>&nbsp;</td> <td>Considerazioni sulla durata dell'entusiasmo delle Crociate</td> <td class="pag"><a href="#Page_398">398</a></td>
 </tr>
 <tr>
  <td class="anno">1091-1153</td> <td>Indole e missione di S. Bernardo</td> <td class="pag"><a href="#Page_399">399</a></td>
 </tr>
 <tr>
  <td>&nbsp;</td> <td>Progressi dei Maomettani</td> <td class="pag"><a href="#Page_404">404</a></td>
 </tr>
 <tr>
  <td>&nbsp;</td> <td>Gli Atabek della Sorìa</td> <td class="pag"><a href="#Page_405">405</a></td>
 </tr>
 <tr>
  <td class="anno">1127-1175</td> <td>Zenghi</td> <td class="pag"><a href="#Page_406">406</a></td>
 </tr>
 <tr>
  <td class="anno">1145-1174</td> <td>Noraddino</td> <td class="pag"><a href="#Page_407">407</a></td>
 </tr>
 <tr>
  <td class="anno">1163-1169</td> <td>L'Egitto conquistato dai Turchi</td> <td class="pag"><a href="#Page_408">408</a></td>
 </tr>
 <tr>
  <td class="anno">1171</td> <td>Caduta de' Califfi Fatimiti</td> <td class="pag"><a href="#Page_413">413</a></td>
 </tr>
 <tr>
  <td class="anno">1171-1193</td> <td>Regno e indole di Saladino</td> <td class="pag"><a href="#Page_414">414</a></td>
 </tr>
 <tr>
  <td class="anno">1187</td> <td>Conquista il regno di Gerusalemme</td> <td class="pag"><a href="#Page_420">420</a></td>
 </tr>
 <tr>
  <td>&nbsp;</td> <td>Prende la città nel medesimo anno</td> <td class="pag"><a href="#Page_423">423</a></td>
 </tr>
 <tr>
  <td class="anno">1188</td> <td>Terza Crociata per mare</td> <td class="pag"><a href="#Page_427">427</a></td>
 </tr>
 <tr>
  <td class="anno">1189-1191</td> <td>Assedio di Acri</td> <td class="pag"><a href="#Page_429">429</a></td>
 </tr>
 <tr>
  <td class="anno">1191-1192</td> <td>Riccardo d'Inghilterra nella Palestina</td> <td class="pag"><a href="#Page_432">432</a></td>
 </tr>
 <tr>
  <td class="anno">1192</td> <td>Trattato conchiuso dal medesimo, e sua partenza</td> <td class="pag"><a href="#Page_437">437</a></td>
 </tr>
 <tr>
  <td class="anno">1193</td> <td>Morte di Saladino</td> <td class="pag"><a href="#Page_440">440</a></td>
 </tr>
 <tr>
  <td class="anno">1198-1216</td> <td>Innocenzo III</td> <td class="pag"><a href="#Page_440">440</a></td>
 </tr>
 <tr>
  <td class="anno">1203</td> <td>Quarta Crociata</td> <td class="pag"><a href="#Page_442">442</a></td>
 </tr>
 <tr>
  <td class="anno">1218</td> <td>Quinta</td> <td class="pag"><a href="#Page_442">442</a></td>
 </tr>
 <tr>
  <td class="anno">1228</td> <td>L'Imperatore Federico II nella Palestina</td> <td class="pag"><a href="#Page_444">444</a></td>
 </tr>
 <tr>
  <td class="anno">1243</td> <td>Invasione de' Carizmj</td> <td class="pag"><a href="#Page_448">448</a></td>
 </tr>
 <tr>
  <td class="anno">1248-1254</td> <td>S. Luigi, e sesta Crociata</td> <td class="pag"><a href="#Page_448">448</a></td>
 </tr>
 <tr>
  <td class="anno">1249</td> <td>Presa di Damieta</td> <td class="pag"><a href="#Page_451">451</a></td>
 </tr>
 <tr>
  <td><span class="pagenum"><a id="Page_471"></a>[471]</span></td>
 </tr>
 <tr>
  <td class="anno">1250</td> <td>Cattività di S. Luigi in Egitto</td> <td class="pag"><a href="#Page_452">452</a></td>
 </tr>
 <tr>
  <td class="anno">1270</td> <td>Muore sotto le mura di Tunisi nella settima Crociata</td> <td class="pag"><a href="#Page_454">454</a></td>
 </tr>
 <tr>
  <td class="anno">1250-1517</td> <td>I Mammalucchi d'Egitto</td> <td class="pag"><a href="#Page_455">455</a></td>
 </tr>
 <tr>
  <td>&nbsp;</td> <td>Acri, e tutta la Terra Santa, perdute pei Latini</td> <td class="pag"><a href="#Page_459">459</a></td>
 </tr>
</table>

<p class="pad2 center large">
FINE DELL'INDICE.
</p>
</div>

<div class="footnotes">

<h2>
NOTE:
</h2>

<p>
<a id="note1" href="#tag1">1.</a> <i>Abbiamo già detto altrove, e lo ripetiamo, che la
Teologia ci dice non essere i misterj del Cristianesimo contrarj
alla ragione, ma soltanto superiori alla ragione. Bisogna
poi convenire, che la carità, fondamento della parte
morale del Cristianesimo, è stata dalle fierissime controversie
teologiche non solo violata, ma mutata in odj, in
persecuzioni crudeli, in orribili stragi che si rinovarono
fra' cristiani per una successione di secoli.</i>
(Nota di N. N.)
</p>

<p>
<a id="note2" href="#tag2">2.</a> <i>La Casa imperiale d'Isauria proscrisse il culto delle
Immagini; noi abbiamo già scritto, spiegandolo, una lunga
nota al T. IX.</i> (Nota di N. N.)
</p>

<p>
<a id="note3" href="#tag3">3.</a> <i>Un teologo troverebbe più conveniente il dire, che
il Cristianesimo aveva prevalso al Politeismo, ed al Giudaismo,
e che le decisioni de' sei primi Concilj generali,
sostenute dalla forza dei cattolici imperatori greci, avevano
punito severamente, e condannate al silenzio le opinioni
erronee, che, nate fra' cristiani stessi, avevano formato
moltissime Sette cristiane, e ne vennero reciproche,
e crudeli persecuzioni.</i> (Nota di N. N.)
</p>

<p>
<a id="note4" href="#tag4">4.</a> <i>Potevasi moderare questa forte espressione, e sebbene
le persecuzioni che si fecero fra loro i Cristiani ortodossi,
ed eterodossi, per le loro contrarie opinioni in Teologia
dogmatica sieno state lunghe, feroci, e sanguinose,
posto che oggidì i saggi, illuminati Governi, provvidamente
più non permettono, per le passate terribili esperienze, che
avvengano simili pubblici disastri, potevansi coprire d'un
velo i moltissimi fatti storici, che provano a che grado di
furiosa crudeltà possa giungere l'entusiasmo, ed il fanatismo
de' popoli rozzi, nelle controversie di religione.</i>
(Nota di N. N.)
</p>

<p>
<a id="note5" href="#tag5">5.</a> Il dotto Mosheim coll'imparzialità e buona fede, solite
in lui, esamina gli errori e le virtù de' Paoliziani (<i>Hist. eccles.
seculum</i> IX, p. 311, ec.) desumendo i fatti da Fozio
(<i>contra Manichaeos</i>, l. I), e da Pietro il Siciliano (<i>Hist.
Manichaeorum</i>). La prima delle ridette opere non mi è venuta
fra le mani: ho letta la seconda, che d'ordinario il Mosheim
ha preferita, valendomi di una versione latina inserita
nella <i>Maxima Bibliotheca Patrum</i> (t. XVI, p. 754-764),
Edizione del Gesuita Radero (<i>Ingolstadt</i>, 1064, in 4).
</p>

<p>
<a id="note6" href="#tag6">6.</a> Nei giorni di Teodoreto, la diocesi di Cirro nella Sorìa
contenea ottocento villaggi; due de' quali abitati dagli Ariani,
e dagli Eunomj, otto dai Marcioniti, che quell'operoso vescovo
unì alla Chiesa cattolica (Dupin, <i>Biblioth. eccles.</i> t. IV,
p. 81, 82).
</p>

<p>
<a id="note7" href="#tag7">7.</a> <i>Nobis profanis ista (sacra Evangelia) legere non licet,
sed sacerdotibus duntaxat</i>; fu questo il primo scrupolo
di un cattolico cui veniva consigliato legger la Bibbia (Pietro
il Siciliano, p. 761).
</p>

<p>
<a id="note8" href="#tag8">8.</a> L'opinione de' Paoliziani che ricusavano di ammettere la
seconda Epistola di S. Pietro, trova appoggio nell'autorità di
alcuni rispettabilissimi scrittori tanto antichi quanto moderni
(<i>V.</i> Wetstein, <i>ad loc.</i> Simon, <i>Hist. crit. du Nouveau Testament,</i>
c. 17). I Paoliziani ricusavano ancora l'Apocalisse;
(Pietro il Sic., p. 736). Dal vedere che i contemporanei non
ne apposero ad essi un delitto, potrebbe quasi dedursi che i
Greci del nono secolo non facessero gran caso delle rivelazioni.
</p>

<p>
<a id="note9" href="#tag9">9.</a> Una tale contesa, che alla malignità di Porfirio non isfuggì,
suppone errore o passione nell'uno e nell'altro de' due appostoli,
o forse anche in entrambi. S. Grisostomo, S. Gerolamo
ed Erasmo, la suppongono una lite finta, un pietoso artifizio
ideato per istruire i Gentili, e per correggere gli Ebrei
(<i>Middleton's Works</i>, vol. II, p. 1-20).
</p>

<p>
<a id="note10" href="#tag10">10.</a> Chiunque bramasse tutte le particolarità che riguardano
i libri eterodossi può consultare le ricerche del Beausobre
(<i>Hist. critique du Manichéisme</i>, t. I, p. 305-437). S. Agostino
parlando de' libri manichei, che si trovano nell'Affrica
dice: <i>Tam multi, tam grandes, tam pretiosi codices</i> (contra
Faust., XIII, 14); ma aggiunge poi senza misericordia:
<i>incendite omnes illas membranas</i>, e tal consiglio fu rigorosamente
seguito.
</p>

<p>
<a id="note11" href="#tag11">11.</a> <i>La religion cristiana è composta di tre parti: la morale,
la dogmatica, la disciplinare: la parte morale è contenuta
intera chiaramente, senza bisogno di spiegazioni,
e di interpretazioni, in queste parole, scritte nell'Evangelo,
nelle quali disse Gesù Cristo consistere tutta la legge</i>,
Ama il signore Dio tuo sopra tutte le cose, ed il Prossimo
tuo come te stesso; in questi due precetti tutta la legge
ed i Profeti stanno. <i>Queste poche parole sono da annoverarsi
fra quelle delle quali scrisse, con buon senso, Agostino:</i>
Vi sono alcune cose nelle Scritture, le quali richiedono
più il semplice uditore che il comentatore. <i>La parte morale
intrinsecamente non ha cangiato mai.</i>
</p>

<p>
<i>La parte dogmatica è pure negli Evangelj, ma pel
modo ond'è esposta, ha avuto bisogno di spiegazioni, di
interpretazioni, ed in conseguenza di queste (le quali furono
fatte da scrittori ecclesiastici, ed anche da Concilj
generali, cominciando quanto a questi ultimi dall'anno 325,
in cui si adunò quello generale di Nicea, e venendo all'anno
381 in cui fu convocato l'altro generale di Costantinopoli,
e indi all'anno 400 in cui si convocò quello primo
di Toledo soltanto nazionale, o provinciale, e poscia
all'anno 1274 in cui si tenne quello generale di Lione) fu
scritto, e compiuto il</i> Credo in unum Deum ec., <i>che dicesi
nella Messa, e ch'è la formula della credenza de' cattolici.
Non si può sostenere, che sieno state fatte veramente
innovazioni nella parte dogmatica; era questa già contenuta
negli Evangelj, non vi fu bisogno, che d'interpretarla,
dilucidarla, e scriverla in una formula da presentarsi
a' Cristiani, perchè da essi dovesse esser creduta. Ecco
ciò che fecero molti Concilj in differenti secoli, secondo,
che porgevasi l'occasione di decidere controversie, che
spesso sorgevano, e che le une dalle altre nascevano intorno
ai dogmi. Per esempio (pigliando la prima, e principal
controversia) sta scritto nell'Evangelo che Gesù Cristo
disse:</i> mio Padre è in me, ed io sono in lui: <i>ed in un altro
luogo pure dell'Evangelo è scritto, che Gesù Cristo
disse:</i> il Padre, che mi mandò è maggiore di me; <i>ed altrove
pure nell'Evangelo;</i> siccome il Padre mandò me, così
io mando voi; <i>disse Cristo agli Appostoli. Da questi due ultimi
passi dell'Evangelo giudicavano i Cristiani, detti Ariani
dal loro Capo il prete Ario, che Gesù Cristo non
fosse della stessa sostanza del Padre, ossia dell'esser supremo,
e perciò non fosse Dio; ed il Concilio di Nicea
di 318 vescovi, l'anno 325, condannandoli giudicò, che
per il primo passo, Gesù Cristo era, per le parole di lui
medesimo, della stessa sostanza del Padre, vale a dire,
ch'era Dio, e perciò si scrisse nel Concilio il</i> Credo in
unum Deum ec., <i>in cui i Vescovi, contro il minor numero
de' Vescovi Ariani, decretarono, che si scrivesse, come
fu scritto, che Gesù Cristo era</i> consustanziale <i>del Padre,
cioè della stessa sostanza del Padre, cioè ch'era Dio, siccome
leggesi nel</i> Credo <i>di Nicea. Tuttavia la guerra per
la parola</i> consustanziale, <i>e per l'idea che racchiude, durò
moltissimi anni nelle province cristiane d'Asia, e d'Europa;
l'</i>Arianismo <i>mutò d'aspetto colla denominazione</i> Nestorianismo
<i>da Nestorio Patriarca di Costantinopoli; vi
venne dopo l'</i>Eutichianismo, <i>poi seguitò il</i> Monotelismo, <i>e
questa Storia empiè alcuni volumi.</i>
</p>

<p>
<i>La parte disciplinare poi ha avuto tali, e tante variazioni
sì inferiormente che esteriormente, che sarebbe troppo
lungo il riferirle; converrebbe scrivere un grosso volume
in-folio.</i> (Nota di N. N.)
</p>

<p>
<a id="note12" href="#tag12">12.</a> <i>Bisogna osservare, che qui l'autore, riferisce le cose
dette dai Paoliziani, che erano nell'errore, ed il Cattolico
non dee punto turbarsi nella sua credenza.</i>
(Nota di N. N.)
</p>

<p>
<a id="note13" href="#tag13">13.</a> <i>Si faccia qui la medesima riflessione, da ripetersi ogni
volta, che l'autore riferisce gli errori de' Paoliziani.</i>
(Nota di N. N.).
</p>

<p>
<a id="note14" href="#tag14">14.</a> <i>Il legame fra l'Antico, ed il Nuovo Testamento fu
stabilito dai Concilj, dai Padri, e dai Teologi. Agostino
ci dice;</i> novum in vetere est figuratum, et vetus in novo est
revelatum, <i>nel Testamento Nuovo spesso si cita l'Antico:
la Teologia è tutta fondata sull'autorità dei libri del Testamento
Vecchio e Nuovo, dei decreti dei Concilj, dei
Papi, e delle spiegazioni dei Padri, e dei Teologi che ottennero
credito.</i> (Nota di N. N.)
</p>

<p>
<a id="note15" href="#tag15">15.</a> Pietro il Siciliano (p. 756) ha additati, ma con molta
parzialità e passione i sei errori capitali dei Paoliziani.
</p>

<p>
<a id="note16" href="#tag16">16.</a> <i>Primum illorum axioma est, duo rerum esse principia;
Deum malum et Deum bonum, aliumque hujus mundi
conditorem et principem, et alium futuri aevi.</i> (Pietro il Siciliano,
p. 756.)
</p>

<p>
<a id="note17" href="#tag17">17.</a> Due dotti critici il Beausobre (<i>Hist. critique du Manichéisme</i>,
l. I, IV, V, VI), e il Mosheim (<i>Institut. histor.
eccles.</i> et <i>De rebus christianis ante Constantinum</i>, sec.
I, II, III), sonosi studiati di riconoscere e distinguere gli
uni dagli altri i diversi sistemi de' Gnostici intorno ai due
Principj.
</p>

<p>
<a id="note18" href="#tag18">18.</a> <i>Appostolo vuol dire inviato in generale; ciò è vero;
ma questo vocabolo, per quanto sembra, è da usarsi soltanto
parlando di quelli, che furono inviati da Gesù Cristo
a spargere la sua religione: euntes, docete etc., e non di
Silvano che andava diffondendo le sue opinioni contrarie
a quelle determinate dai Concilj generali.</i>
(Nota di N. N.)
</p>

<p>
<a id="note19" href="#tag19">19.</a> I Medi e i Persiani possedettero più di tre secoli e mezzo
le province poste fra l'Eufrate a l'Halis (Erodoto l. I,
c. 103), e i Re di Ponto perteneano alla reale casa degli
Achemenidi (Sallustio, <i>Frammento</i> l. III, con supplimento e
note dal presidente di Brosse).
</p>

<p>
<a id="note20" href="#tag20">20.</a> Gli è verisimile che Pompeo fondasse questa città dopo
la conquista del Ponto. Trovasi la medesima in riva al Lico,
al di sopra di Neo-Cesarea: i Turchi la chiamano Culei-Hisar,
ovvero Scionac; assai popolata, e posta in un paese ben difeso
dalla natura (D'Anville, <i>Géographie ancienne</i>, t. II,
p. 34; Tournefort, <i>Voyage du Levant</i>, t. III, lettera 21,
p. 293).
</p>

<p>
<a id="note21" href="#tag21">21.</a> Il tempio di Bellona a Comana, nel Ponto, ricca e possente
fondazione, ove il gran Sacerdote veniva onorato, come
seconda persona del regno. Di tale carica erano stati insigniti
diversi proavi materni di Strabone, che con particolare
compiacenza si arresta a descrivere (l. XII, p. 809-835,
836, 837) il tempio, il culto della Dea, e la festa che ad
onore di essa ogni anno si celebrava; ma la Bellona del Ponto
più alla Dea dell'amore che a quella della guerra si assomigliava.
</p>

<p>
<a id="note22" href="#tag22">22.</a> Gregorio, vescovo di Neo-Cesarea (A. D. 240-265),
soprannomato Taumaturgo, ossia facitore di maraviglie. Un
secolo dopo, Gregorio di Nissa, fratello del gran S. Basilio,
pubblicò la storia o veramente il romanzo della vita di Gregorio
il Taumaturgo[*].
</p>

<p>
* <i>Non è da dirsi che la vita di S. Gregorio Taumaturgo
sia un romanzo, perchè fu scritta, e pubblicata un secolo
dopo da un altro Santo, Gregorio di Nissa.</i>
(Nota di N. N.)
</p>

<p>
<a id="note23" href="#tag23">23.</a> <i>Non bisognava unire insieme il tempio di Bellona,
ed i miracoli di Gregorio.</i> (Nota di N. N.)
</p>

<p>
<a id="note24" href="#tag24">24.</a> <i>Hoc caeterum ad sua egregia facinora, divini atque
orthodoxi imperatores addiderunt, ut Manichaeos Montanosque
capitali puniri sententia juberent, eorumque libros
quocumque in loco inventi essent flammis tradi; quod si
quis uspiam eosdem occultasse deprehenderetur, hunc eundem
mortis paenae addici, ejusque bona in fiscum inferri.</i>
(Pietro il Siciliano p. 759). Che di più poteano augurarsi
il bigottismo e lo spirito di persecuzione?
</p>

<p>
<a id="note25" href="#tag25">25.</a> Sembrerebbe che i Paoliziani si fossero fatti leciti alcuni
equivoci o alcune restrizioni mentali, sintanto che i Cattolici
trovassero finalmente con quali interrogazioni poteano
ridurli all'alternativa della apostasia, o del martirio (Pietro
il Sicil. p. 760).
</p>

<p>
<a id="note26" href="#tag26">26.</a> Pietro il Siciliano (p. 579-767) racconta questa persecuzione
con gioia e in tuono di scherzo. <i>Justus</i> justa <i>persolvit.</i> — Simeone
non era τιτος, <i>Tito</i>, ma κητος, <i>Ceto</i>, (convien
dire che la pronunzia di questi due vocaboli fosse all'in
circa la stessa), una grande balena che sommergeva i marinai
caduti nell'errore di crederla un'isola (<i>V.</i> Cedreno p. 434-435).
</p>

<p>
<a id="note27" href="#tag27">27.</a> <i>Se gl'Imperatori Greci iconoclasti fossero stati indulgenti
verso i Paoliziani, siccome questi avevano alcuni
errori comuni co' Manichei, i Monaci già padroni degli
animi de' sudditi, gli avrebbero al solito accusati di manicheismo;
cotale accusa avrebbe prodotto il tristo effetto
di sollevazioni, e di nuovi mali, che i saggi e forti governi
d'oggidì sanno allontanare da' loro Stati contenendo
il Clero nei doveri di sudditanza.</i> (Nota di N. N.)
</p>

<p>
<a id="note28" href="#tag28">28.</a> Pietro il Siciliano (p. 763-764), il Continuatore di Teofane
(l. IV, c. 4, p. 103, 104), Cedreno (p. 541, 542,
545) e Zonara (t. II, l. XVI; p. 156) narrano la ribellione
e le imprese di Carbeas e de' suoi Paoliziani.
</p>

<p>
<a id="note29" href="#tag29">29.</a> Otter (<i>Voyages en Turquie et en Perse</i> t. II) giusta
ogni apparenza fu il solo tra i Franchi, innoltratosi fin
nel territorio de' Barbari independenti, e in Tefrica, oggidì
Divrigni: ed ebbe la ventura di fuggire dalle lor mani accompagnandosi
ad un ufiziale turco.
</p>

<p>
<a id="note30" href="#tag30">30.</a> Genesio nel tessere la storia di Crisocario (<i>Chron.</i>
p. 67-70, ediz. di Venezia), ne ha dato a divedere qual fosse
allora la debolezza dell'Impero. Costantino Porfirogeneta (<i>in
vit. Basil.</i>, c. 37-43, p. 166-171) parla pomposamente della
gloria dell'avo suo. Cedreno (p. 570-573) mostra come fosse
privo delle passioni, ma anche delle cognizioni dei precedenti.
</p>

<p>
<a id="note31" href="#tag31">31.</a> <i>L'Autore mostra qui la sua non curanza delle risposte
che sanno dare i teologi alle proposizioni simili a
questa</i> non ha potuto impedire ec.; <i>le ricorderemo noi al lettore.
I Santi hanno fatto, e possono fare meravigliose cose,
e miracoli; ma siccome essi gli intercedono da Dio, e
siccome vengono fatti, o non fatti, secondo che li meritiamo,
o no, così può avvenire, siccome moltissime volte
avvenne, che non sieno fatti miracoli anche allor quando
sembra ragionevole, ed opportuno di vederne operati: dei
nostri meriti poi, o delle nostre colpe, noi non possiamo
esser giudici, e ne viene che quantunque si abbia una buona
causa, siccome era quella contro i Paoliziani, non si
ottengano miracoli a punizione delle colpe nostre, o degli
atti nostri.</i> (Nota di N. N.)
</p>

<p>
<a id="note32" href="#tag32">32.</a> <i>Ricordiamo al lettore che la ribellione è sempre un
atto che merita punizione, e non trionfo.</i>
(Nota di N. N.)
</p>

<p>
<a id="note33" href="#tag33">33.</a> Συναπεμαθανθη πασα η’ ανθουσα της Τεφθιπης ευανδρια,
<i>venne meno insieme la florida Fortezza di Tefrica.</i> Come
è elegante la lingua greca fra le labbra ancor di un Cedreno!
</p>

<p>
<a id="note34" href="#tag34">34.</a> Copronimo trapiantò i suoi συγγενεις, <i>concittadini</i>
eretici; e parimente επλατυνθη η’ αιθεσις Παυλικιανων, <i>si dilatò
l'eresia dei Paoliziani</i>, dice Cedreno (p. 465), che
ha copiati gli Annali di Teofane.
</p>

<p>
<a id="note35" href="#tag35">35.</a> Pietro il Siciliano, dimorato nove mesi a Tefrica (A.
D. 870) per negoziare il riscatto de' prigionieri (p. 764),
fu istrutto di questa divisata missione; e ad impedire il trionfo
dell'eresia, inviò la sua <i>Historia manichaeorum</i> al nuovo
arcivescovo dei Bulgari (p. 754).
</p>

<p>
<a id="note36" href="#tag36">36.</a> Zonara (t. II, l. XVII, pag. 209) e Anna Comnena
(<i>Alexiad.</i>, l. XIV, p. 450, ec.) parlano della colonia di
Paoliziani e Giacobiti, che Zimiscè, nell'anno 970, dall'Armenia
trapiantò nella Tracia.
</p>

<p>
<a id="note37" href="#tag37">37.</a> Anna Comnena racconta nell'Alessiade (l. V, p. 31;
l. VI, p. 154-155; l. XIV, p. 450-457, colle osservaz. del
Ducange) la condotta appostolica tenutasi dal padre suo rispetto
ai Manichei, da essa chiamati abbominevoli eretici,
che ella aveva in animo di confutare.
</p>

<p>
<a id="note38" href="#tag38">38.</a> Fra Basilio, capo de' Bogomili, Setta di gnostici che
ben tosto disparve (Anna Comnena, <i>Alessiade</i>, l. XV, p. 486-494;
Mosheim, <i>Hist. eccles.</i>, p. 420).
</p>

<p>
<a id="note39" href="#tag39">39.</a> Matt. Paris, <i>Hist. major.</i>, p. 267. Il Ducange riporta
questo passo dello Storico inglese in una eccellente nota ad
una pagina del Villehardouin (n. 208), che trovò a Filippopoli
i Paoliziani strettisi in lega coi Bulgari.
</p>

<p>
<a id="note40" href="#tag40">40.</a> <i>V.</i> Marsigli, <i>Stato militare dell'impero Ottomano</i>,
p. 24.
</p>

<p>
<a id="note41" href="#tag41">41.</a> <i>Bisogna convenire che la Corte di Roma ne' tempi
andati si mostrò avara; ma l'aggettivo tirannica, è eccessivo;
quanto poi al dispotismo, i Papi usavano dell'autorità
del loro primato e per determinarlo molto si questionò;
e se alcuni ne abusarono, o ne oltrepassarono i limiti,
fu cosa cattiva. Del resto, noi ora non vogliamo entrare,
perchè ne verrebbe una lunga dissertazione, nelle controversie
mosse, e sostenute ne' famosi Concilj generali di Costanza
e di Basilea, intorno l'autorità del Papa, e dai
Concilj, nell'occasione del processo, e della deposizione
del famoso Papa Giovanni XXIII, che fece la guerra non
meno al Concilio di Costanza, che ai due Papi contemporanei
Gregorio XII, e Benedetto XIII. V. Fleury, e Lenfant.</i>
(Nota di N. N.)
</p>

<p>
<a id="note42" href="#tag42">42.</a> <i>Gesù Cristo, siccome è scritto nell'Evangelo, disse
nella Cena, tenendo del pane in mano, questo è il mio corpo;
ma non disse: questo pane è la figura del mio corpo,
perciò il senso figurato, ossia metaforico delle parole questo
è il mio corpo ec., è da rigettarsi, e devesi ritenere
il loro senso naturale, e letterale. Il Testamento Nuovo, in
tutti i luoghi ne' quali fa menzione di questo atto di Cristo
nella Cena, parla con termini, che presi in senso naturale
e letterale, esprimono, coerentemente alle parole
di Cristo, la presenza reale del corpo, e del sangue di
lui, e perciò la mutazione del pane nel corpo, e del vino
nel sangue di Cristo; non ci parla mai in modo, che il
pane, ed il vino sieno figure, o segni soltanto del corpo,
e del sangue di lui, siccome sostennero indi nell'undecimo
secolo, e dopo, i moltissimi seguaci di Berengario Arcidiacono
d'Angers, e maestro di Teologia in Tours sua patria,
e poscia gli Albigesi, e finalmente i dottori protestanti
Lutero, Calvino, Zuinglio ec., in un con tutti i popoli,
che indussero co' loro ragionamenti a cotale errore. Dunque
la credenza del cangiamento, ossia della transustanziazione
ebbe origine dalle parole di Cristo, e non fu una
innovazione della Chiesa romana, ossia d'Innocenzo III
nel Concilio generale di Roma l'anno 1215, cui vuol alludere
l'Autore: riferiremo poi le nuove espressioni definitive
d'Innocenzo, e del Concilio intorno l'Eucaristia.</i>
</p>

<p>
<i>Per poter pigliare le parole riferite nell'Evangelo questo
è il mio corpo ec. in senso figurato, e sostenere, che il
pane eucaristico (ossia pane di rendimento di grazie pel
mistero della Redenzione) sia soltanto la figura del corpo,
e del sangue di Cristo, sarebbe necessario, o che Cristo
ci avesse fatti avvertiti che prendeva in senso figurato, e
metaforico le espressioni usate (senso di cui spesso si serviva
per far intendere più facilmente dagli ascoltanti le sue
lezioni di morale), e non nel naturale, e letterale, o che
queste espressioni, prese in questo senso, avessero significato
un'assurdità sì palpabile, e sì grossolana, che l'uomo
il più ignorante, avesse dovuto accorgersi, che Gesù
Cristo non potea giammai prenderle nel senso naturale, e
letterale.</i>
</p>

<p>
I. <i>Gesù Cristo ben lungi dal darci questo avvertimento,
dispose anzi i suoi seguaci a prendere le dette parole in
senso naturale e letterale, dicendo loro, prima d'istituire
l'Eucaristia colle parole stesse</i>, che la sua carne era cibo,
che il suo sangue era bevanda; <i>aveva di più promesso loro
di dare ad essi questo pane, e gli Ebrei udendolo dir ciò,
si chiedevano l'un l'altro, come potrebbe dare a mangiar
loro la sua carne; e Gesù Cristo, avendoli uditi, non rispondendo
a questa interrogazione, ripetè, che la sua carne
era cibo veramente, ed il suo sangue bevanda veramente,
e che se non mangiassero la carne del figlio dell'uomo,
e non bevessero il suo sangue, non avrebbero la Vita
Eterna.</i>
</p>

<p>
II. <i>Non si può dire, che il senso naturale, e letterale
delle parole questo è il mio corpo ec., onde fu istituita l'Eucaristia,
contenga un'assurdità palpabile, o una contraddizione
aperta, di modo, che udendo le parole stesse, la
mente lasci il senso letterale, e s'appigli al figurato, perchè
in tal caso i Cristiani non avrebbero mai creduto alla
presenza reale del corpo e del sangue di Cristo nel pane
Eucaristico; inoltre sembra che non si avrebbe potuto stabilire
giammai questa credenza, questo dogma, o almeno
si avrebbe udito fra Cristiani, ne' primi secoli, dei reclami
contro di esso, ed i più si sarebbero appigliati al senso
figurato. Al contrario, quando Berengario combattè questa
credenza, questo dogma della presenza reale, i Cristiani
vi credevano, nè pensavano, che l'Eucaristia fosse la figura,
il segno soltanto del corpo di Cristo. Non si trova
che alcun scrittore ecclesiastico, che alcun vescovo si sia
giammai lamentato, che s'introducesse al suo tempo un'idolatria
condannabile, perchè si adorasse Gesù Cristo, come
realmente presente, sotto le apparenze del pane e del
vino. (Perpetuité de la foi, vol. in 12, pag. 23).</i>
</p>

<p>
<i>Rilevasi dagli scritti de' Padri dei primi secoli, ch'essi
prendevano le parole di Cristo</i> questo è il mio corpo ec.
<i>nel senso naturale, e non nel figurato, e che quindi credevano
alla presenza reale. Non conviene in ciò appigliarsi
ad un picciolo numero di passi delle loro opere per assicurarsi
della loro opinione, bisogna prendere tutto il contesto
de' luoghi dove hanno parlato di ciò. Dunque se talora
si leggerà, che i Padri abbiano dato al pane Eucaristico
il nome di segno, d'Immagine, di figura, non si conchiuderà,
che non credessero alla presenza reale (N. Ales.
t. 2, l. I).</i>
</p>

<p>
<i>Per le parole della consacrazione, la sostanza del pane,
e dal vino è mutata, secondo i Padri, nella sostanza del
corpo e del sangue di Cristo; ma questo corpo, e questo
sangue non si vedono: i sensi non sentono che le specie
del pane e del vino, e perciò esse, dopo la consecrazione
sono i segni del corpo di Gesù Cristo; ecco come il pane,
ed il vino sono i segni del corpo e del sangue di
Cristo.</i>
</p>

<p>
<i>Pascasio monaco, e poi abate di Corbia, diede origine
all'errore di Berengario verso la fine del secolo nono, avendo
composto poco prima per l'istruzione de' Sassoni (che
la forza di Carlomagno costrinse a farsi Cristiani, mettendone
a morte molte migliaia, che non vollero rinunciare
alla lor religione) un trattato del corpo e del sangue di
Cristo: stabiliva la presenza reale, e sosteneva che il corpo,
che noi riceviamo, e mangiamo nel pane Eucaristico
è quello stesso nato da Maria, e ch'era stato appeso alla
croce, e che noi beviamo quel sangue uscito dal Costato
di Cristo. Sebbene Pascasio seguisse la credenza de' Cattolici,
non v'era il costume di dire formalmente queste cose.
Questa maniera di esprimersi ebbe de' contraddittori; egli
la sostenne; la controversia menò rumore, e durò finchè
Berengario prese ad esaminare lo scritto di Pascasio, ed
i libri de' suoi oppositori.</i>
</p>

<p>
<i>Berengario, vedendo che il pane ed il vino conservavano
dopo la consecrazione le proprietà e le qualità che
avevano prima, e che davano tanto prima, che dopo i medesimi
effetti, affermò che il pane, ed il vino non erano
il corpo, ed il sangue di Cristo, siccome diceva Pascasio.
Sostenne, ed insegnò, che il pane, ed il vino non si cangiavano;
ma non negò la presenza reale, secondo il senso
naturale e letterale delle parole di Cristo; sosteneva che
il pane, ed il vino contenevano il corpo ed il sangue di
lui, perchè il Verbo si univa al pane ed al vino, e che per
tale unione, il pane, ed il vino divenivano poi il corpo ed
il sangue di Cristo, senza che la loro natura, e la loro essenza
fisica si mutassero.</i>
</p>

<p>
<i>Berengario insegnò queste cose nella scuola di Tours, e
le sostenne in una lettera, che, letta in un Concilio di Roma
fu condannata, e l'Autore scomunicato, ed essendolo
stato nuovamente, timoroso si ritrattò, visse ritirato, e morì
intorno l'anno 1088.</i>
</p>

<p>
<i>Ma l'errore di Berengario fu sostenuto dal gran numero
de' suoi discepoli, che presero il nome di Berengariani.
Non istettero attaccati all'errore del maestro, andavano innanzi
con arditi ragionamenti: tutti riconoscevano col maestro,
che il pane ed il vino non si cangiavano; ma molti
non potendo concepire, che il Verbo si unisse al pane ed
al vino, come aveva detto Berengario, conchiusero che in
nessun modo il pane, ed il vino non erano il corpo ed il
sangue di Cristo, e che non ne erano, che la figura, il segno;
quindi negarono compiutamente il cangiamento.</i>
</p>

<p>
<i>Benchè condannato, l'errore si sostenne e si divulgò moltissimo
in Francia, in Alemagna, ed in Italia. Presero i
Berengariani da Alby in Francia, loro centro, il nome di
Albigesi. Essi inoltre non volevano tollerare le grandi
ricchezze, e la potenza del Clero, giunte all'estremo, e
sostenevano non doversegli pagare le decime; la qual cosa
fu sostenuta anche dal povero Arnaldo da Brescia, fatto
miseramente bruciar vivo dal Papa Adriano IV. Per verità,
i vizj, e i disordini del Clero erano al colmo: vendevasi
ogni cosa nelle Chiese; gli Albigesi generalmente erano poveri,
e di poche fortune, e regolati.</i>
</p>

<p>
<i>Rammentando con rammarico i moltissimi Albigesi bruciati
vivi dagli Arcivescovi di Tolosa e di Lione, e l'armata
de' crocesegnati, raccoltasi per pigliar la promessa indulgenza,
comandata dall'Abate de' Cisterciensi, Legato del
Papa, e da' Vescovi, che trucidò, o bruciò (Istoria di
Linguad.) furiosamente in Bezieres, settantamila persone,
donne, vecchi, uomini, fanciulli, veri, o creduti Albigesi,
lo stabilimento del tribunale de' Padri Inquisitori, che scorsero
le province, scomunicando, e bruciando Albigesi, per
molti anni, onde di loro non rimase che il nome, e la lagrimevole
istoria, e ritornando al punto di Fede, al dogma,
il Concilio generale di Roma, l'anno 1215, presieduto dal
Papa Innocenzo III, lo confermò, e stabilì contro i Berengariani,
e contro gli Albigesi, usando in modo di spiegazione
la parola transustanziazione, che cangiamento di sostanza
significa, con queste espressioni.</i>
</p>

<p>
«In qua (ecclesia) idem ipse sacerdos, et sacrificium Jesus
Christus; cujus corpus, et sanguis in sacramento altaris
sub speciebus panis, et vini veraciter continentur: transubstantiatis
pane in corpus, et vino in sanguinem, potestate divina,
ut at perficiendum mysterium unitatis accipiamus ipsi de suo
quod accepit ipse de nostro.» (Labbe Collectio Concil.)
</p>

<p>
<i>E Bossuet dice a questo proposito a' Dottori protestanti.</i>
«Puisqu'il étoit convenable, ainsi qu'il a été dit, que les
sens n'aperçussent rien dans ce mystère de foi, il ne falloit
pas qu'il y eut rien de changé à leur égard dans le pain, et
dans le vin de l'Eucharistie. C'est pourquoi etc.» <i>Bossuet</i>:
Exposition de la doctrine p. 105, <i>picciolo libro scritto in vano
con molta abilità ed avvedutezza per persuadere ed attrarre
i protestanti all'unione co' cattolici. Chi poi volesse vedere
distesamente come rispondano i teologi cattolici alle obbiezioni
de' teologi protestanti (raccolte specialmente nell'Opera
del dottore Eduardo Albensino) legga ne' Corsi di Teologia
dogmatica i capitoli dell'Eucaristia, o l'Opera</i> Variazioni
ec. <i>di Bossuet, giacchè i Protestanti sostennero, e
sostengono lo stesso errore de' Berengariani, e degli Albigesi
intorno il pane, ed il vino dopo le parole della consecrazione.
Gli Albigesi furono distrutti, come detto è, ma
i Protestanti per le loro vittorie contro l'Imperator Carlo
V, e per l'editto nomato</i> Interim, <i>che fu costretto a
dare, prosperarono, estesero, e rafforzarono la Riforma
in molte regioni considerevoli dell'Europa.</i>
(Nota di N. N.).
</p>

<p>
<a id="note43" href="#tag43">43.</a> Il Muratori (<i>Ant. Ital. medii aevi</i>, t. V, <i>Dissert.</i> 60,
p. 81-152) e il Mosheim (p. 379-382, 419-422) discutono
partitamente quanto si riferisce ai Paoliziani che posero dimora
nell'Italia e nella Francia. Ma entrambi gli autori ommisero
nelle precitate opere un passo osservabilissimo di Guglielmo
di Puglia, che in modo ben chiaro segnalò i Paoliziani,
descrivendo una battaglia accaduta fra i Greci e i Normanni
nell'anno 1040 (<i>in</i> Muratori, <i>Script. rerum Italic.</i>, t. V,
p. 256):
</p>

<div class="poem">
<p><i>Cum Graecis aderant quidam, quos pessimus error</i></p>
<p><i>Fecerat amentes, et ab ipso nomen habebant.</i></p>
</div>

<p>
Ma lo stesso Muratori conosce sì poco la dottrina de' Paoliziani,
che la converte in una specie di Sabellianismo o di
Patripassianismo.
</p>

<p>
<a id="note44" href="#tag44">44.</a> Il nome di <i>Bulgari, B-ulgres, B-ugres</i>, non indicava
che un popolo; i Francesi ne han fatto un termine di
vilipendio, a mano a mano applicato agli usurai, e a coloro
che commettono peccati contro natura; fu dato il nome di
<i>Paterini</i>, o <i>Patelini</i>, a quegli ipocriti che hanno un linguaggio
adulatorio e melato, siccome il protagonista della vaghissima
burletta, <i>l'avvocato Patelin.</i> (Ducange, <i>Gloss. latin. medii
et infimi aevi</i>). I Manichei venivano anche nomati <i>Chatari</i>
o <i>Puri</i>, corrottamente <i>Gazari</i> ec.
</p>

<p>
<a id="note45" href="#tag45">45.</a> Il Mosheim (p. 477-481) offre un'idea giusta, benchè
generale, delle leggi emanate, della Crociata bandita contro
gli Albigesi, e della persecuzione che sopportarono. Se ne leggono
le particolarità presso gli Storici ecclesiastici antichi e moderni,
cattolici e protestanti, fra' quali il più imparziale e moderato
di tutti è il Fleury.
</p>

<p>
<a id="note46" href="#tag46">46.</a> Gli atti (<i>Liber sententiarum</i>) della Inquisizione di Tolosa
(A. di Cristo 1307-1323) sono stati pubblicati dal Limborch
(Amsterdam 1692), e li precede una Storia generale
della Inquisizione. Meritavano essi un autore più dotto e migliore
nella critica. Non essendo lecito calunniare nè il demonio,
nè il santo Ufizio, farò osservare a questo proposito come,
in una lista di rei che tiene diciannove pagine in foglio,
solamente quindici uomini e quattro donne siano stati consegnati
al braccio secolare.
</p>

<p>
<a id="note47" href="#tag47">47.</a> <i>I nomi di Zuinglio, di Lutero, di Calvino sono pronunciati
con lode e riverenza, da alcuni popoli della Germania,
della Svizzera, dell'Olanda, dell'Inghilterra, della
Svezia ec. che pervennero a persuadere, ma non lo sono
dagli altri popoli dell'Europa, che rimasero cattolici.</i>
(Nota di N. N.)
</p>

<p>
<a id="note48" href="#tag48">48.</a> <i>Se i dottori protestanti adottarono molti errori, ritennero
però la credenza a' misterj principali dell'Unità,
e Trinità di Dio, dell'Incarnazione ec.</i> (Nota di N. N.)
</p>

<p>
<a id="note49" href="#tag49">49.</a> Il Mosheim, nella seconda parte della sua Storia generale,
racconta le opinioni e la condotta de' primi riformatori;
ma dopo avere fin lì tenuta la bilancia con occhio sicuro, e
mano fermissima, incomincia, d'allora in poi, a farla inclinare
a favore de' Luterani, suoi confratelli.
</p>

<p>
<a id="note50" href="#tag50">50.</a> <i>Gesù Cristo è venuto a riformare, a perfezionare non
ad abolire la legge di Mosè, data pure da Dio; egli disse,</i>
non veni solvere legem sed adimplere. (Nota di N. N.)
</p>

<p>
<a id="note51" href="#tag51">51.</a> <i>La transustanziazione è un mistero, è una cosa di Fede,
e perciò deve credersi sommessamente, e non bisogna
ragionarvi sopra: siccome poi in cotale cangiamento rimangono
le specie, ossia le apparenze del pane e del vino,
anche per dichiarazione del Concilio stesso di Roma
dell'anno 1215, così la testimonianza de' sensi non fa ostacolo
alla credenza del cangiamento suddetto, che presso i
protestanti, e gl'increduli. È naturale poi che a' dottori
protestanti facessero impressione le parole di Gesù Cristo
hoc est ec. riferite nell'Evangelo, perchè ammettevano, del
pari, che i Cattolici, le decisioni, e spiegazioni dei Concilj
generali del quarto e del quinto secolo, e quindi credevano,
siccome credono, che Gesù Cristo sia Dio: non conterranno
verità le parole di Dio? la contengono, dissero i
dottori protestanti, ma nello spiegare le parole, che la contenevano, errarono con sottili ragionamenti su i vocaboli,
sull'uso delle metafore, fatto spesso da Gesù Cristo, e con
confronti d'altri passi del Nuovo Testamento, perchè vollero,
e pretesero riformare, in iscambio di conformarsi alla
tradizione, ai Padri, ai Concilj ed ai Papi, e di credere
sommessamente.</i> (Nota di N. N.)
</p>

<p>
<a id="note52" href="#tag52">52.</a> In modo più spiegato e compiuto accadde sotto il regno
di Eduardo VI la Riforma della Inghilterra; ma una formale
e violenta dichiarazione, che contro la <i>Presenza reale</i>
conteneasi negli articoli fondamentali della Chiesa Anglicana,
venne cancellata dall'originale per piacere al popolo, ai Luterani,
o forse anche alla regina Elisabetta (Burnet's <i>History
of the Reformation</i>, vol. II; p. 82-128-302).
</p>

<p>
<a id="note53" href="#tag53">53.</a> <i>Intorno a tutte queste materie si deve ammettere, e
credere ciò che insegna la Chiesa generale, spiegando di
pien diritto il Nuovo Testamento, di cui come si sa, fanno
parte le lettere di S. Paolo.</i> (Nota di N. N.)
</p>

<p>
<a id="note54" href="#tag54">54.</a> <i>È noto a' dotti, che i teologi e filosofi, detti scolastici
dal secolo duodecimo, e dopo, movevano nelle scuole
sottili quistioni, che sostenevano furiosamente con forme
sillogistiche, e con vane parole da essi adoperate invece di
ragionamenti. Facevano una moltitudine di definizioni, e
distinzioni, sostenevano pertinacemente una ridicola guerra
di sillogismi, senza avere bene spesso cognizioni, e idee
positive della materia che trattavano, e dopo una lunga
scena, i questionanti stanchi dal combattere, ma nè vinti,
nè vincitori, nulla avevano imparato, e concluso. La
Logica e la Filosofia d'oggidì, dopo i Loke, i Baconi, i
d'Alembert, i Condillac, sommi uomini, fondate sull'osservazione,
sull'esperienza, su i fatti, sul retto uso della
ragione, sull'analisi della cose, e delle idee, mandò in dileguo
la Scolastica. Quanto ai Padri della Chiesa, ve ne
furono alcuni le cui opinioni furono condannate, per esempio
Origene e Tertuliano, dai Concilj, e perciò se taluno
di loro prepararono alcune sottili quistioni, non è questo
un appoggio a' dottori protestanti, per non conformarsi
alle spiegazioni, e decisioni de' Concilj.</i> (Nota di N. N.)
</p>

<p>
<a id="note55" href="#tag55">55.</a> <i>Il Cattolico deve dire entusiasti dell'errore.</i>
(Nota di N. N.)
</p>

<p>
<a id="note56" href="#tag56">56.</a> «Se non vi fossimo stati Lutero ed io, diceva il fanatico Whiston al filosofo Halley, rimarreste ancora in ginocchione
dinanzi ad una immagine di S. Vinifredo».
</p>

<p>
<a id="note57" href="#tag57">57.</a> <i>Il Cattolico deve ritenere tutto ciò, che gl'insegna
la Chiesa cattolica, cioè i Concilj, e se i dottori protestanti
hanno levato via molte cose da questo insegnamento,
ciò non riguarda che i popoli, ch'essi venivano a capo di
persuadere, e nulla i Cattolici. Quanto poi alle Indulgenze,
ecco ciò che ci dice il Bossuet</i>: «Quand donc elle (la
Chiesa) impose aux pêcheurs des oeuvres pénibles, et laborieuses,
et qu'ils les subissent avec humilité, cela s'appelle satisfaction,
et lorsqu'ayant égard ou à la ferveur des pénitens,
ou à d'autres bonnes oeuvres, qu'elle leur prescrit, elle relâche
quelque chose de la peine, qui leur est due, cela s'appelle
Indulgence.» <i>Exposition de la doctrine de l'Eglise Catholique
p. 53.</i> (Nota di N. N.)
</p>

<p>
<a id="note58" href="#tag58">58.</a> <i>L'autore qui allude al culto delle Immagini, da noi
già altrove spiegato, ed al culto esteriore prestato da' Cattolici.
Il culto interiore, ch'è quello solo, che rendono a
Dio i protestanti, e ch'è pure reso da' Cattolici, non basta;
vi vuole anche il culto esteriore, ch'è quello che prestiamo
col corpo essendo pure l'uomo un composto d'anima
e di corpo: l'unione delle due parti del culto lo rendono
perfetto.</i> (Nota di N. N.)
</p>

<p>
<a id="note59" href="#tag59">59.</a> <i>La Chiesa Cattolica vuole che si sia soggetto a questa
catena d'autorità; di già la Teologia è fondata sull'autorità.</i> (Nota di N. N.)
</p>

<p>
<a id="note60" href="#tag60">60.</a> <i>La dottrina de' protestanti lascia interpretare a ciascuno
la Sacra Scrittura, ma la dottrina de' Cattolici ciò proibisce
espressamente; nessuno può, secondo la propria privata
ragione, interpretarla e intenderla; questo potere spetta soltanto
a' Padri, a' Papi, a' Concilj, ed il credente deve sommessamente
ammettere soltanto le loro spiegazioni, e rinunciare
a quelle che fossero suggerite dallo spirito privato,
ch'è da riguardarsi in ciò siccome una petulanza: così decretò
due secoli e mezzo sono, il Concilio generale di
Trento</i>: «Praeterea ad coescenda petulantia ingenia, decernit,
ut nemo suae prudentiae innixus, in rebus fidei, et morum ad
aedificationem doctrinae Christianae pertinentium, Sacram Scripturam ad suos sensus contorquens, contra eum sensum, quem
tenuit, et tenet sancta Mater ecclesia, cujus est judicare de
vero sensu, et interpretatione Scripturarum Sanctarum, aut etiam
contra unanimem consensum patrum, ipsam scripturam sacram
interpretari audeat, etiam si ejusmodi interpretationes nullo
unquam tempore in lucem edendae forent. Qui contravenerint
per ordinarios declarentur, et poenis a jure statutis, puniantur.»
Sessio 4 Conc. Trid.
</p>

<p>
<i>Ordina, il Concilio, che i Vescovi rispettivi debbano dichiarare,
e denunciare coloro, che interpretano la Scrittura,
secondo la loro ragione privata, quand'anche non
pubblichino colle stampe le spiegazioni date, acciò sieno
puniti.</i> (Nota di N. N.)
</p>

<p>
<a id="note61" href="#tag61">61.</a> L'articolo Servet del Dizionario Critico del Chauffepié,
è quanto ho trovato di meglio fra gli scritti che danno conto
di questa indegna ed inumana condanna. V. anche l'abate di
Artigny, <i>Nouveaux Mémoires d'Histoire</i>, etc., t. II, p. 55-154.
</p>

<p>
<a id="note62" href="#tag62">62.</a> Move in me più ribrezzo il supplizio di Servet, che
non gli <i>auto-da-fè</i> della Spagna, e del Portogallo. 1. Giusta
ogni apparenza, lo zelo di Calvino era invelenito dall'astio
e fors'anche dalla gelosia. Egli accusò l'avversario dinanzi ai
giudici di Vienna, nemici d'entrambi; e a fine di perderlo
con maggior sicurezza, ebbe la viltà di tradire il sacro deposito
di un carteggio particolare. 2. Questo atto di crudeltà,
non fu nemmeno colorato dal pretesto di un pericolo per la
Chiesa, o per lo Stato; perchè dal momento in cui Servet a
Ginevra si trasferì, vi condusse una vita tranquilla; non predicò,
non pubblicò alcun libro, non fece proseliti. 3. Un inquisitore
cattolico si sottomette almeno al giogo ch'egli medesimo
ha imposto; ma Calvino trasgredì quella sublime massima
di fare agli altri quanto vorremmo fatto a noi stessi;
massima che io trovo in un tratto morale d'Isocrate (in Nicocle,
t. I, p. 93 ediz. Battie), e che precedè di quattro secoli
la pubblicazione dell'Evangelo. Α πασχονκες υφ’ ετερων
οργιζεσθε, ταυτα τοις αλλοις μη ποιειτε <i>Non fate agli altri
quello, per cui v'adirate, soffrendolo dagli altri.</i>
</p>

<p>
<a id="note63" href="#tag63">63.</a> <i>V. Burnet, vol. II, pag. 84-86. L'autorità del primate
soggiogò il senno e l'umanità del giovine monarca.</i>
</p>

<p>
<a id="note64" href="#tag64">64.</a> Erasmo può venire considerato come il padre della Teologia
nazionale. Ella sonnecchiava da un secolo, allorchè la
tornarono in onore nell'Olanda gli Arminiani, il Grozio, il
Limborch e il Leclerc: in Inghilterra il Chillingworth e i Latitudinarj di Cambridge (<i>Hist. of own Times</i>, vol. I, p. 261-268,
ediz. in 8), Tillotson, Clerke, Hoadley ec.
</p>

<p>
<a id="note65" href="#tag65">65.</a> <i>La libertà di coscienza veramente non si oppone allo
spirito della religione Cristiana. Quanto poi alla tolleranza,
ella è o civile, o ecclesiastica: la prima che consiste soltanto
nel non perseguitare alcuno per motivo di religione,
che non fu a grande sventura ammessa ne' secoli di fanatismo,
e di barbari costumi, e quindi furono immolate a
migliaia, e migliaia le misere vittime, e ne vennero tanti,
e lunghi disastri, è oggidì pe' progressi della filosofia, della
ragione e dell'umanità, uno de' principj fondamentali di
tutti i Governi, ed è un vero benefizio: la tolleranza ecclesiastica
poi, che esigerebbe una lunga dissertazione, consiste
nel non prevalersi, per contenere nella credenza, e
nel rispetto della religione i Cristiani cattolici, che dei mezzi,
e dei metodi prescritti dall'Evangelo in quel luogo</i>:
Sit tibi tanquam Etnicus, et publicanus si ecclesiam non audierit.
(Nota di N. N.)
</p>

<p>
<a id="note66" href="#tag66">66.</a> Duolmi osservare che i tre filosofi del secolo passato,
Bayle, Leibnitz, e Locke, segnalatisi nel difendere sì nobilmente
i diritti della tolleranza, fossero laici, e filosofi.
</p>

<p>
<a id="note67" href="#tag67">67.</a> V. l'eccellente capitolo di Sir Guglielmo Temple, intorno
la Religione delle Province Unite. Non so perdonare al
Grozio (<i>De rebus belgicis, Annal.</i>, l. I, pag. 13, 34, ediz.
in 12), l'avere approvate le leggi imperiali che alla persecuzione
si riferiscono, e serbati i suoi biasimi al solo tribunal
sanguinario della Inquisizione.
</p>

<p>
<a id="note68" href="#tag68">68.</a> Sir Guglielmo Blackstone (<i>Commentaries</i>, vol. IV,
p. 53, 54), dilucida la legge inglese qual fu posta all'atto
della Rivoluzione. Severa non solamente contro i Papisti e coloro
che negano la Trinità, essa lascerebbe un campo bastantemente
ampio alla persecuzione in generale, se lo spirito della nazione
non fosse più forte di cento atti del Parlamento.
</p>

<p>
<a id="note69" href="#tag69">69.</a> <i>Essi s'avvedono con dispiacere che l'audace spirito
di ricerca seco trae facilmente una poca credenza alla rivelazione,
e può condurre al deismo. Ognun sa che gli Arminiani,
gli Ariani, i Nestoriani, i Sociniani, hanno rotta
la catena de' misterj creduta da' Cattolici, e si andò avverando
ciò che aveva preveduto S. Paolo</i>: in novissimis
temporibus discedent quidam a fide, attendentes spiritibus
erroris etc.
</p>

<p>
<a id="note70" href="#tag70">70.</a> Denunzio alla pubblica considerazione due passi del dottore
Priestley, i quali scoprono a che intendano realmente le
opinioni di questo scrittore. L'uno di essi (<i>Hist. of the Corruptions
of Christianity</i>, vol. I, p. 275, 276) dee fare tremare
il sacerdozio, l'altro (vol. II, p. 484) la magistratura.
</p>

<p>
<a id="note71" href="#tag71">71.</a> Il diligentissimo Giovanni Gotthelf Stritter ha compilati,
raccolti e tradotti in latino tutti i passi della Storia Bisantina
che si riferiscono ai Barbari nelle sue <i>Memoriae populorum,
ad Danubium, Pontum-Euxinum, Paludem Maeotidem,
Caucasum, mare Caspium, et inde magis ad septentriones
incolentium</i>, Pietroburgo, 1771-1779, 4 tomi, o 6 volumi in 4;
ma col merito del suo lavoro non ha fatto spiccare il valore
di questi indigesti materiali.
</p>

<p>
<a id="note72" href="#tag72">72.</a> <i>V.</i> il capitolo XXXIX della presente opera.
</p>

<p>
<a id="note73" href="#tag73">73.</a> Teofane, p. 296-299, Anastasio, pag. 113; Niceforo,
C. P. p. 22, 23. Teofane colloca l'antica Bulgaria sulle rive
dell'Atell, o del Volga; ma asserendo egli che questo fiume
mette foce nell'Eussino, un errore si grossolano, gli toglie
fede anche nel rimanente.
</p>

<p>
<a id="note74" href="#tag74">74.</a> Paolo Diacono (<i>De gestis Langobard.</i>, l. V, c. 29,
p. 881, 882), Camillo Pellegrino (<i>De ducatu Beneventano,
dissert. 7, in scriptores rerum ital.</i>, t. V, p. 186, 187), e
il Beretti (<i>Chronograph. Ital. medii aevi</i>, p. 273 ec.), conciliano
facilmente le apparenti differenze che si ravvisano fra
lo Storico Lombardo, e i Greci mentovati nella nota precedente.
Questa colonia di Bulgari si stanziò in un cantone deserto del
Sannio, ove imparò la lingua latina senza dimenticare la nativa.
</p>

<p>
<a id="note75" href="#tag75">75.</a> Nella disputa di giurisdizione ecclesiastica fra i Patriarchi
di Roma e di Costantinopoli, queste province dell'Impero
vennero, adoperando il linguaggio del Baronio (<i>Annal. eccles.</i>
A. D. 869, <i>n. 75</i>), assegnate al regno de' Bulgari.
</p>

<p>
<a id="note76" href="#tag76">76.</a> Cedreno (p. 713) indica chiaramente la situazione di
Licnido, o Acrida, e il regno di cui questa città era la Capitale.
La traslazione dell'Arcivescovato o Patriarcato di <i>Justinianea
prima</i> a Licnido e indi a Ternovo, ha portata confusione
nell'idee e nelle espressioni de' Greci. Niceforo Gregoras
(l. II, c. 2, p. 14, 15), Thomassin (<i>Discipline de
l'Eglise</i>, t. I, l. I, c. 19-23), e un Francese (d'Anville)
mostrano di avere sulla geografia del greco Impero assai più
precise nozioni (<i>Hist. de l'acad. des inscriptions</i> t. 31).
</p>

<p>
<a id="note77" href="#tag77">77.</a> Calcocondila, atto a profferir giudizio su di tale argomento,
afferma l'identità dell'idioma de' Dalmati, de' Bosnj, de' Serviani,
de' <i>Bulgari</i> e de' Polacchi (<i>De rebus turcicis</i>, l. X,
p. 283), e altrove de' Boemi (l. II, p. 38). Il medesimo autore
ha accennato qual fosse l'idioma particolare degli Ungaresi.
</p>

<p>
<a id="note78" href="#tag78">78.</a> <i>V.</i> l'opera di Gian Cristoforo Giordano (<i>De originibus
sclavicis</i>; Vienna 1745, in quattro parti, o due vol. in fol.). La
Raccolta, e le Ricerche di questo Autore portano schiarimenti
sulle antichità della Boemia e de' paesi circonvicini; ma troppo
limitato è il suo disegno, barbaro lo stile, ne è superficiale
la critica, e si vede che il Consigliere aulico non si è liberato
affatto dalle pregiudicate opinioni d'un Boemo.
</p>

<p>
<a id="note79" href="#tag79">79.</a> Giordano ammette la ben nota e verisimile etimologia di
<i>Slava, laus</i>, gloria, termine di uso famigliare ne' varj dialetti,
e che forma la desinenza di chiarissimi nomi (<i>De originibus
sclavicis</i>, pars. I, p. 40: para. IV, 101, 102).
</p>

<p>
<a id="note80" href="#tag80">80.</a> Sembra che tal cambiamento di un nome proprio in un
nome appellativo, sia accaduto nel duodecimo secolo presso gli
abitanti della Francia orientale, ove i Principi e i Vescovi aveano
molti Schiavoni, in istato di cattività, <i>non della schiatta
boema</i>, esclama Giordano, <i>ma di quella de' Sorabi.</i> Indi il
termine divenne di un uso generale, passando nelle lingue moderne
e persin nello stile degli ultimi autori di Bisanzio (V. i
Glossarj greci e latini). La confusione poi del nome σερβλοι
<i>Serviani</i> e del latino <i>Servii</i>, anche maggiormente si propagò,
ed era più famigliare ai Greci del basso Impero (Costant.
Porfir. <i>De administrando imperio</i>, c. 32, p. 99).
</p>

<p>
<a id="note81" href="#tag81">81.</a> L'imperatore Costantino Porfirogeneta, esattissimo allorchè
parla degli avvenimenti del suo tempo, ma favoloso
oltre ogni dire, quando racconta cose accadute prima di lui,
narra diverse particolarità intorno agli Schiavoni della Dalmazia
(c. 29-36).
</p>

<p>
<a id="note82" href="#tag82">82.</a> <i>V.</i> la Cronaca anonima del secolo XI, attribuita a Giovanni
Sagornin (p. 94-102) e la Cronaca composta nel secolo
XIV dal Doge Andrea Dandolo (<i>Script. rerum ital.</i>, t. XII,
pag. 227-230), i due più antichi monumenti della Storia di
Venezia.
</p>

<p>
<a id="note83" href="#tag83">83.</a> Gli Annali di Cedreno e di Zonara parlano, nelle note
che a ciò si riferiscono, del primo regno de' Bulgari. Lo Stritter
(<i>Memoriae popolorum</i>, t. II, part. II, p. 441-647) ha
raccolti i materiali somministrati dagli Autori bisantini, e il
Ducange ha determinata e posta in ordine la serie dei re della
Bulgaria (<i>Fam. byzant.</i>, p. 305-318).
</p>

<p>
<a id="note84" href="#tag84">84.</a> <i>Simeonem semi-Graecum esse aiebant, eo quod a pueritia
Byzantii Demosthenis rhetoricam et Aristotelis syllogismos
didicerat</i> (Luitprand, l. III, c. 8). Questo autore
dice in altro luogo: <i>Simeon, fortis bellator, Bulgariae praeerat;
christianus, sed vicinis Graecis valde inimicus</i> (l. I, c. 2).
</p>

<p>
<a id="note85" href="#tag85">85.</a>
</p>

<div class="poem">
<p><i>— Rigidum fera dextera cornu</i></p>
<p><i>Dum tenet infregit, truncaque a fronte revellit.</i></p>
</div>

<p>
Ovidio (<i>Metamorph.</i>, IX, 1-100) ha dipinte arditamente
le pugne fra i nativi del paese, e gli stranieri, sotto figura del
Dio del fiume e dell'eroe.
</p>

<p>
<a id="note86" href="#tag86">86.</a> L'ambasciatore di Ottone sentì fin ribrezzo delle scuse
che i Greci fecero a questo re: <i>Cum Christophori filiam
Petrus Bulgarorum VASILEUS conjugem duceret, Symphona,
id est consonantia, scripto juramento firmata sunt ut
omnium gentium apostolis, id est nunciis, penes nos Bulgarorum
apostoli praeponantur, honorentur, diligantur</i>
(Luitprando, <i>in Legatione</i>, p. 482). <i>V.</i> il <i>Cérémonial</i> di Costantino
Porfirogeneta t. I, p. 82; t. II, p. 429, 430-434,
435-443, 444-446, 447, colle Osservazioni del Reiske.
</p>

<p>
<a id="note87" href="#tag87">87.</a> Un vescovo di Virtzburgo sottomise questa opinione al
giudizio di un reverendo Abate, che gravemente decise essere
<i>Gog</i> e <i>Magog</i> i persecutori spirituali della Chiesa, perchè
<i>Gog</i> significa il fasto e l'orgoglio degli eretici, e <i>Magog</i> la
conseguenza del fasto, vale a dire la propagazione delle loro
Sette. Questi erano nullameno gli uomini che pretesero imprimere
rispetto in tutto il genere umano! (Fleury, <i>Hist.
eccles.</i>, l. XI, p. 594, ec.).
</p>

<p>
<a id="note88" href="#tag88">88.</a> I due Autori ungaresi de' quali più mi sono giovato,
sono Giorgio Pray (<i>Dissertationes ad Annales veterum Hungarorum</i>,
etc., <i>Vienna</i>, 1775, in folio), e Stefano Katona
(<i>Hist. critica ducum et regum Hungariae stirpis Arpadianae</i>,
Pest, 1778-1781, 5 vol. in 8). Il primo comprende
un grande intervallo di tempo, sul quale non può spesse volte
formare che congetture. Il secondo, per dottrina, sagacità e senno,
merita il nome di Storico critico.
</p>

<p>
<a id="note89" href="#tag89">89.</a> Vien dato all'autore di questa cronaca il titolo di notaio
del re Bela. Il Katona che lo colloca nel dodicesimo secolo,
lo difende contro le accuse del Pray. Sembra che il
ridetto Autore di annali, malgrado la sua rozzezza siasi giovato
unicamente di alcuni monumenti storici, poichè così si
esprime con dignità, <i>Rejectis falsis fabulis rusticorum, et
garrulo cantu joculatorum.</i> Queste favole poi vennero raccolte
nel secolo XV dal Tutotzio, e abbellite dall'italiano
Bonfini (V. il discorso preliminare della <i>Historia critica,
Ducum</i> p. 7-133).
</p>

<p>
<a id="note90" href="#tag90">90.</a> V. Costantino (<i>De administrando imperio</i>, c. III, 4-13-38-42).
Il Katona con assai d'intelligenza ha riferita la data
di quest'opera agli anni 949, 950, 951 (p. 4-70). Lo storico
critico (p. 34-107) s'ingegna provare l'esistenza e le
geste del Duca Almo, padre di Arpad, cose tacitamente ricusate
da Costantino.
</p>

<p>
<a id="note91" href="#tag91">91.</a> Il Pray (<i>Dissert.</i> p. 37-39) riporta, e chiarisce i passi
originali de' missionarj ungaresi, Bonfini ed Enea Silvio.
</p>

<p>
<a id="note92" href="#tag92">92.</a> Vedonsi ne' deserti posti a libeccio di Astrakan, le
rovine di una città detta <i>Madsciar</i>, che attesta essere soggiornate
in questi luoghi bande di Ungaresi, o <i>Magyar</i> (<i>Précis
de la Géogr. univ.</i>, di Malte-Brun, t. I, pag. 353).
(Nota dell'edit.)
</p>

<p>
<a id="note93" href="#tag93">93.</a> Il Fischer (<i>Quaestiones petropolitanae, de origine
Hungarorum</i>) e il Pray (<i>Dissert.</i> 1, 2, 3, ec.), hanno pubblicate
diverse tavole di confronto fra la lingua degli Ungaresi,
e i dialetti finnici. L'affinità è grande; ma brevi sono
i cataloghi, e le parole che ne' medesimi si rinvengono, sono
state scelte con troppo studio. Leggo poi nel dotto Bayer (<i>Comment.
acad. Petropol.</i>, t. X, p. 374) che, comunque la lingua
degli Ungaresi abbia ammesso un grande numero di voci
finniche (<i>innumeras voces</i>), le due lingue differiscono fra loro
<i>toto genio</i> et <i>natura.</i>
</p>

<p>
<a id="note94" href="#tag94">94.</a> Nel paese di Turfan che i geografi cinesi chiaramente
e partitamente descrivono (Gaubil, <i>Histoire du grand Gengis-Kan</i>,
pag. 13; de Guignes, <i>Histoire des Huns</i>, t. II,
pag. 31 ec.).
</p>

<p>
<a id="note95" href="#tag95">95.</a> <i>Historia genealog. de' Tartari</i>, di Abulghazi-Bahadur-Khan
(part. II, p. 90-98).
</p>

<p>
<a id="note96" href="#tag96">96.</a> Isbrand Ives (Harris's <i>Collection of Voyages and Travels</i>,
vol. II, p. 920, 921), e Bell (<i>Travels</i>, v. I, p. 174),
andando alla Cina, trovarono i Vogulitz ne' dintorni di Tobolsk.
Mettendo i vocaboli alla tortura, come gli etimologisti
hanno l'arte di fare, <i>Ugur</i> e <i>Vogul</i> offrono il medesimo
nome. Le montagne circonvicine vengono di fatto chiamate
<i>Ugriane</i>, e fra tutti i dialetti finnici, il voguliano è quello
che si avvicina meglio all'ungarese (Fischer, <i>Disser.</i> I p. 20-30;
Pray, <i>Dissert.</i> 2, p. 31-34).
</p>

<p>
<a id="note97" href="#tag97">97.</a>  Le otto tribù della schiatta finnica veggonsi descritte nella
opera apprezzabilissima del signor Levesque (<i>Hist. des Peuples
soumis à la domination de la Russie</i>, t. I, p. 361-561).
</p>

<p>
<a id="note98" href="#tag98">98.</a> Questa pittura degli Ungaresi e de' Bulgari è tratta principalmente
dalla Tattica di Leone (p. 796-801), e dagli Annali
latini riportati dal Baronio, dal Pagi, e dal Muratori,
A. D. 889 ec.
</p>

<p>
<a id="note99" href="#tag99">99.</a> Buffon (<i>Hist. nat.</i>, t. V, p. 6, in 12). Gustavo Adolfo
si accinse, ma senza frutto, ad instituire un reggimento di
Lapponi. Il Grozio parlando di queste tribù antiche si esprime:
<i>Arma, arcus et pharetra, sed adversus feras</i> (<i>Annal.</i>
l. IV, pag. 236). Indi, conformandosi all'esempio di Tacito,
procura di colorare con una vernice filosofica la brutale ignoranza
di costoro.
</p>

<p>
<a id="note100" href="#tag100">100.</a> Dalle osservazioni di Leone apparisce che il governo dei
Turchi era monarchico; e che presso queste genti si usava di
rigorose punizioni (Tattica p. 86; απεινεις και βαρειας). Reginone
(in Chron., A. D. 889) mette il furto fra i delitti
capitali, il che è confermato dal codice originale di S. Stefano
(A. D. 1016). Se uno schiavo commettea un delitto,
per la prima volta gli venia tagliato il naso obbligandolo a
pagar cinque vacche; la seconda volta perdea le orecchie ed
era costretto ad un'ammenda simile alla prima; la terza volta
veniva punito di morte; quanto all'uomo libero non soggiaceva
al supplizio capitale che dopo il quarto delitto, giacchè in
pena del primo perdea soltanto la libertà (Katona, <i>Hist. regum
hungar.</i>, t. I, p. 231, 232).
</p>

<p>
<a id="note101" href="#tag101">101.</a> <i>V.</i> Katena, <i>Hist. ducum Hungar.</i>, p. 321-352.
</p>

<p>
<a id="note102" href="#tag102">102.</a> <i>Hungarorum gens, cujus omnes fere nationes expertae
saevitiam</i>, etc. Così comincia la prefazione di Luitprando,
(l. I, c. 2 ) che assai si diffonde sulle sciagure della sua età
(V. l. I, c. 5; l. II, c. 1, 2, 4, 5, 6, 7, l. III, c. 1, ec.
l. V, c. 8, 15, <i>in Legat.</i> p. 485). Le tinte di questo Storico
sono vivaci, ma fa duopo correggerne la cronologia, seguendo
le osservazioni del Pagi, e del Muratori.
</p>

<p>
<a id="note103" href="#tag103">103.</a> Il Katona (<i>Hist. ducum</i> ec. p. 107-499) ha diffusa la
luce della critica sui tre regni sanguinosi di Arpad, di Zoltano
e di Toxo. Egli ha cercato accuratamente tutto quanto
riferivasi ai nativi del paese, e agli stranieri; nondimeno a
questi annali di gloria e di devastazione ho aggiunta la distruzione
di Brema; fatto storico che l'Autore sembra avere ignorato;
così Adamo di Brema (1, 43).
</p>

<p>
<a id="note104" href="#tag104">104.</a> Il Muratori con patriottica accuratezza ha esaminati i
pericoli ai quali fu esposta Modena, e i modi che questa città
avea per liberarsene. I cittadini supplicarono S. Geminiano loro
avvocato a distorre da essi, mediante la sua intercessione, la
rabies, il <i>flagellum</i> etc.
</p>

<div class="poem">
<p><i>Nunc te rogamus, licet servi pessimi,</i></p>
<p><i>Ab Ungarorum nos defendas jaculis.</i></p>
</div>

<p>
Il Vescovo edificò mura per la pubblica difesa, non già contra
<i>Dominos serenos</i> (<i>Antiq. Italic. med. aevi</i>, t. I, <i>Dissert.</i>
1, p. 21, 22); e la canzone della guardia notturna non
è priva di eleganza e di utilità (t. III, Dissert. 40, p. 709).
Questo Autore degli Annali d'Italia ha accennata con molta
esattezza la sequela delle correrie degli Ungaresi (<i>Annali d'Italia</i>,
t. VII, p. 365-367-393-401-437-440; t. VIII, p. 19-41-52
ec.).
</p>

<p>
<a id="note105" href="#tag105">105.</a> Gli annali dell'Ungheria e della Russia suppongono che
gli Ungaresi assalissero, assediassero, o per lo meno insultassero
Costantinopoli (Pray, <i>Dissert.</i> 10, pag. 239; Katona,
<i>Hist. ducum</i>, p. 354-360). Gli Storici di Bisanzio (Leone Grammatico,
p. 506; Cedreno t. II, p. 629) quasi concedono un
tal fatto; ma il Katona, ed anche il notaio di Bela, lo impugnano,
o certamente lo mettono in dubbio, benchè glorioso,
alla loro nazione. Degno d'elogi è un tale scetticismo: certamente
non poteano nè copiare, nè ammettere le <i>rusticorum
fabulae</i>; ma il Katona avrebbe dovuto far caso della testimonianza
di Luitprando: <i>Bulgarorum gentem atque</i> GRAECORUM
<i>tributariam fecerant</i> (<i>Hist.</i>, l. II, c. 4, p. 435).
</p>

<p>
<a id="note106" href="#tag106">106.</a>
</p>

<div class="poem">
<p>─ λεονθ’ ως δηρινθητην</p>
<p>Οτ’ ουρεως κορυφεσι περι κταμενης ελαφιοιο</p>
<p>Αμφω πειναοντε μεγα φρονεοντε μαχεςθον</p>
</div>

<p>
<i>Contendeano come due leoni i quali nelle vette di un monte
combattono affaticati e animosi per una cerva uccisa.</i>
</p>

<p>
<a id="note107" href="#tag107">107.</a> Il Katona (<i>Hist. ducum</i>, p. 360-368-427-470) discute
a lungo tutto quanto a queste due battaglie si riferisce. Luitprando
(l. II, c. 8, 9) offre sicurissime testimonianze intorno
alla prima, e Witichin (<i>Annal. Saxon.</i> l. III) sulla
seconda; ma uno Storico critico non potrà starsi dal far qualche
osservazione sulla cornetta d'un guerriero conservata, ivi
dicesi, a Jaz-Berin.
</p>

<p>
<a id="note108" href="#tag108">108.</a> <i>Hunc vero triumphum tam laude quam memoria dignum,
ad Meresburgum rex in superiori caenaculo domus
per</i> ζωγραφιαν, <i>idest, picturam notari, praecepit, adeo ut
rem veram potius quam verisimilem videas</i> (Luitprand. l. II,
c. 9). Carlomagno avea fatti dipingere argomenti sacri in un
altro palagio dell'Alemagna, e il Muratori giustamente osserva:
<i>nulla saecula fuere in quibus pictores desiderati fuerint</i>(<i>Antiqu. ital. med. aevi,</i> t. II, <i>Dissert.</i> 24, p. 360, 361).
Le pretensioni degli Inglesi all'antichità dell'ignoranza e dell'imperfezione
originale, per valermi delle pungenti espressioni
del Signor Walpole, hanno una data assai più recente (<i>Anecdotes
of Painting</i>, vol. I, p. 2 ec.).
</p>

<p>
<a id="note109" href="#tag109">109.</a> <i>Non è superstizione l'invocare i Santi nelle disgrazie;
il Cattolico che gli ammette e crede alla loro intercessione
sente, chiamandoli, un conforto alla sua debolezza, e al
tristo suo stato; perchè toglierglielo?</i> (Nota di N. N.)
</p>

<p>
<a id="note110" href="#tag110">110.</a> <i>V.</i> Baronio (<i>Annal. Eccles.</i> A. D. 929, n. 2, t. 5),
Luitprando (l. IV, c. 12); Sigeberto, e gli Atti di S. Gerardo,
testimonj di fede degnissimi, parlano della lancia di
Gesù Cristo; ma quanto ho detto delle altre reliquie, non è
fondato che su l'opera <i>Gesta Anglorum post Bedam</i>, (l. XI,
cap. 8).
</p>

<p>
<a id="note111" href="#tag111">111.</a> Katona (<i>Hist. ducum Hungar.</i> p. 500, ec.).
</p>

<p>
<a id="note112" href="#tag112">112.</a> Fra queste colonie possono distinguersi, 1. i Chazari, o
Cabari che si unirono agli Ungaresi. (Costant. <i>De admin.
imper.</i> c. 39, 40, p. 108, 109); 2. i Giazigi, i Moravi e i
Siculi che gli Ungaresi trovarono sul territorio ove posero domicilio;
questi ultimi, forse gli avanzi degli Unni di Attila, ebbero
l'incarico di guardare i confini; 3. i Russi, che, come
gli Svizzeri oggidì presso i Francesi, diedero il loro nome
ai portinai de' reali palagi; 4. i Bulgari, i Capi de' quali (A.
D. 956) vennero chiamati, <i>cum magna multitudine</i> HISMA-HELITARUM.
Che mai alcuni di questi Schiavoni avessero abbracciato
l'Islamismo? 5. i Bisseni, e i Cumani, miscuglio
di Patzinaciti, di Uzi e di Cazari ec., dilatatisi fino alla parte
infima del Danubio. I Re Ungaresi (A. D. 1239) ricevettero
e convertirono l'ultima colonia di quarantamila Cumani, e
da essi ottennero un nuovo titolo (Pray, <i>Diss.</i> 6, 7, p. 109-173;
Katona, <i>Hist. ducum</i>, pag. 95-99, 259-264, 476-479;
483, ec.).
</p>

<p>
<a id="note113" href="#tag113">113.</a> <i>Christiani autem, quorum pars major populi est, qui
ex omni parte mundi illuc tracti sunt captivi</i>, ec. Così parlava
Piligrino il primo missionario che entrasse nell'Ungheria
(A. D. 973). <i>Pars major</i> è molto dire (<i>Hist. ducum</i>, p. 517).
</p>

<p>
<a id="note114" href="#tag114">114.</a> Gli antichi diplomi fanno menzione de' <i>fideles Teutonici</i>
di Geisa; e il Katona colla solita sua abilità è giunto a
calcolare con giustezza la forza di queste colonie, cotanto esagerata
dall'italiano Ranzani (<i>Hist. crit. ducum</i>, p. 567-681).
</p>

<p>
<a id="note115" href="#tag115">115.</a> Presso i Greci questo nome di nazione è espresso da
Ρως, <i>Ros</i>, parola indeclinabile, che ha dato luogo a molte immaginarie
etimologie. Ho letta con piacere e vantaggio una
dissertazione <i>De origine Russorum</i> (<i>Comment. acad. Petropolitanae</i>,
t. VIII, p. 388-436) di Teofilo Sigefredo Bayer,
Alemanno pieno di dottrina, che ha consacrate le sue fatiche
e la vita al servigio della Russia. Ho profittato parimente di
un tratto di Geografia del d'Anville, intitolato; <i>de l'Empire
de Russie, son origine et ses accroissemens</i> (Parigi,
1772, in 12).
</p>

<p>
<a id="note116" href="#tag116">116.</a> <i>V.</i> tutto il passo (<i>dignum</i>, dice il Bayer, <i>ut aureis in
tabulis figatur</i>) negli <i>Annales Bertiniani Francorum</i> (<i>in
Script. ital.</i> Muratori, t. II, part. I, p. 525) A. D. 839,
22 anni prima dell'era di Ruric. Luitprando che viveva nel
duodecimo secolo parla (<i>Hist.</i> l. V, cap. 6) de' Russi e dei
Normanni, come di que' medesimi <i>Aquilonares homines</i>, fattisi
soprattutto discernere per la vivacità del lor colorito.
</p>

<p>
<a id="note117" href="#tag117">117.</a> Io non conosco questi Annali che dalla storia della Russia
del signor Levesque. Nestore il primo e il migliore fra i
compilatori degli Annali russi era monaco a Kiovia, e morì
nel principio del duodicesimo secolo. Ma la Cronaca da esso
composta è rimasta poco meno che sconosciuta sino al 1767,
nel qual tempo è stata pubblicata in 4.º a Pietroburgo. (Levesque,
<i>Hist. de Russie</i>, t. I, p. 16; Coxe's <i>Travels</i>, vol. II,
pag. 184)<a class="tag" id="tag118" href="#note118">[118]</a>.
</p>

<p>
<a id="note118" href="#tag118">118.</a> <i>Abbiamo ora una traduzione degli Annali di Nestore
eseguita dall'erudito Schloetzer che vi ha aggiunte note,
preziose massimamente per coloro che di conoscere le
antichità russa hanno vaghezza.</i>
(Nota dell'Editore)
</p>

<p>
<a id="note119" href="#tag119">119.</a> Theophil. sig. Bayer, <i>De Varagis</i> (Così il Bayer li
denomina) <i>in Comment. Acad. Petropolitanae</i>, tom. IV,
p. 275-311.
</p>

<p>
<a id="note120" href="#tag120">120.</a> Ciò nullameno, nell'anno 1018, Kiovia e la Russia
erano tuttavia difese, <i>ex fugitivorum servorum robore, confluentium
et maxime Danorum.</i> Il Bayer, citando (p. 292) la
Cronaca di Ditmar, di Merseburgo, fa osservare che gli Alemanni
non prestavano servizio nelle truppe straniere.
</p>

<p>
<a id="note121" href="#tag121">121.</a> Il Ducange ha raccolti i passi degli autori originali che
hanno scritto dello stato, e della storia de' Varangi a Costantinopoli
(<i>Gloss. med. et infim. graecitatis, sub voce</i> βαραγγοι;
<i>med. et infim. latinitatis</i>, sub voce <i>Vagri. Not. ad Alex.
Annae Comnenae</i>, p. 256, 257, 258; <i>Notes sur Villehardouin</i>,
p. 296-299). <i>V.</i> ancora le note del Reiske sul Ceremoniale
aulae Byzant. di Costantino t. II, p. 149, 150.
Sassone il Grammatico assicura che essi parlavano la lingua
danese; ma se si crede al Codino si valsero fino al decimoquinto
secolo, dell'inglese, come idioma nativo. Πολυχρονιζουσι
Βαραγγοι κατα την πατριην γλωσσαν αυτων ητοι Ιγκιληνισι. <i>Perseverano
i Varangi nella lingua patria come nell'inglese.</i>
</p>

<p>
<a id="note122" href="#tag122">122.</a> Le nozioni che abbiamo sulla geografia, e sul commercio
della Russia vennero pubblicate in quel tempo dall'imperatore
Costantino Porfirogeneta (<i>De administrat. imperii</i>,
c. 2, p. 55, 56, c. 9, p. 59-61, c. 13, p. 63-67; c. 37,
p. 106, c. 42, p. 112, 113), e rischiarate per le cure del
Bayer (<i>De geographia Russiae vicinarumque regionam circiter,
A. D. 948, tra Comment. academ. Petropol.</i>, t. IX,
p. 367-422, t. X, p. 371-421) col soccorso delle Cronache
e delle tradizioni della Russia, della Scandinavia ec.
</p>

<p>
<a id="note123" href="#tag123">123.</a> Il signor Levesque (<i>Histoire de Russie</i> t. I, p. 60),
attribuisce ai tempi che il regno di Ruric precedettero questo
orgoglioso proverbio: «Chi può resistere a Dio, e alla grande
Novogorod?» Nel corso della sua Storia egli parla frequentemente
di questa Repubblica, distrutta poi nell'anno 1475 (tom. II,
p. 252-266). Un esatto viaggiatore, Adamo Oleario, descrive
(nel 1035) gli avanzi di Novogorod, e la via che tennero per
mare e per terra gli ambasciadori di Holstein (tom. I,
p. 123-129).
</p>

<p>
<a id="note124" href="#tag124">124.</a> <i>In hac magna civitate, quae est caput regni, plus
trecentae Ecclesiae habentur et nundinae octo, populi etiam
ignota manus</i> (Eggehardus, ad A. D. 1018, apud Bayer, t. IX,
p. 412). Egli cita parimente (t. X, p. 397) le parole dell'Annalista
sassone: <i>Cujus</i> (Russiae) <i>metropolis est Chive,
aemula sceptri constantinopolitani, quae est clarissimum decus
Graeciae.</i> Kiovia, soprattutto nell'undecimo secolo, era
conosciuta dai geografi arabi ed alemanni.
</p>

<p>
<a id="note125" href="#tag125">125.</a> <i>In Odorae ostio, qua scythicas alluit paludes, nobilissima
civitas, Julinum, celeberrimam Barbaris, et Graecis
qui sunt in circuitu, praestans stationem, est sane maxima
omnium quas Europa claudit vivitatum</i> (Adamo di Brema,
Hist. eccles., p. 19); stravagante esagerazione anche nel labbro
di uno scrittore dell'undicesimo secolo. L'Anderson (<i>Hist.
Deduction of Commerce</i>) ha trattato accuratamente tutto quanto
al commercio del Baltico e alla Lega anseatica si appartiene:
su di tale argomento non conosco, nelle lingue almeno
che ci sono famigliari, alcun'altra opera così compiuta.
</p>

<p>
<a id="note126" href="#tag126">126.</a> Stando alle nozioni somministrate da Adamo di Brema
(<i>De situ Daniae</i>, p. 58) l'antica Curlandia per un tratto
di otto giornate prolungavasi sulla costa; e Pietro il Teutoburgico
(p. 68, A. D. 1326) assegna Memel, qual frontiera
comune alla Russia, alla Curlandia e alla Prussia. <i>Aurum ibi
plurimum</i> (dice Adamo) <i>divinis, auguribus atque necromanticis
omnes domus sunt plenae... a toto orbe ibi responsa
petuntur, maxime ab Hispanis</i> (<i>forsan</i> ZUPANIS, <i>id est regulis
Lettoviae</i>) <i>et Graecis.</i> Davasi ai Russi il nome di Greci,
anche prima della loro conversione; conversione imperfetta
assai, se conservarono l'uso di consultare gli stregoni della
Curlandia. (Bayer, t. X, p. 378-402 ec. Grotius <i>Prolegomen.,
ad Hist. goth.</i>, p. 99).
</p>

<p>
<a id="note127" href="#tag127">127.</a> Costantino accenna solamente sette cateratte delle quali
indica i nomi in lingua russa e schiavona. Ma tredici ne addita
il signor di Beauplan, ingegnere francese, che avea esaminato
il corso e la navigazione del Dnieper e del Boristene.
(<i>V.</i> la sua descrizione <i>De Lucrania</i>, Rouen 1660, picciolo
in 4). Sfortunatamente la carta che accompagna quest'opera
non trovasi unita all'esemplare che io ne posseggo.
</p>

<p>
<a id="note128" href="#tag128">128.</a> Nestore, (presso Levesque, <i>Hist. de Russie</i>; t. I, p. 78-80).
I Russi, vi si dice, si trasferivano dal Dnieper o dal Boristene
nella Bulgaria Nera, nella Chozaria e nella Siria. Nella
Siria! e come, e in qual tempo, e in qual porto? Invece
di Συρια Siria non potrebbe egli leggersi Σκανια <i>Scania</i> (<i>De
administ. imper.</i>, c. 42, p. 113)? Il cambiamento è leggiero.
La situazione della Scania, posta fra la Chozaria e il Lazico
spiegherebbe il tutto, tanto più che questo nome adoperavasi
anche nell'undicesimo secolo (Cedrenus, tom. II,
pag. 770).
</p>

<p>
<a id="note129" href="#tag129">129.</a> Le guerre accadute ne' secoli nono, decimo e undecimo
fra i Russi ed i Greci, vengono raccontate negli Annali
di Bisanzio, e soprattutto dal Zonara e da Cedreno; e le diverse
testimonianze di questi scrittori trovansi unite nella Russica
dello Stritter (t. II, part. II, p. 939-1044).
</p>

<p>
<a id="note130" href="#tag130">130.</a> Προσεταιρισαμενος δε και συμμαχικον ου ολιγον αρο των
κατοικουντων εν ταις προσαρκτιοις του Οκεανου νησοις εθων. <i>Trasferendo
anche non pochi commilitoni dalle genti che abitavano
nelle isole settentrionali dell'Oceano.</i> (Cedren., in
Compend., p. 758).
</p>

<p>
<a id="note131" href="#tag131">131.</a> V. Beauplan (<i>Description de l'Ukraine</i>, pag. 54-61).
I racconti di questo autore sono vivaci, esatte le sue descrizioni;
ed, eccetto l'armi da fuoco, quanto egli accenna de' moderni
Cosacchi può perfettamente agli antichi Russi applicarsi.
</p>

<p>
<a id="note132" href="#tag132">132.</a> Abbiamo a dolerci che il Bayer non abbia pubblicato che
una dissertazione <i>De Russorum prima expeditione Constantinopolitana</i>
(<i>Comment. acad. Petrop.</i> t. VI, p. 365-391).
Dopo avere fatto sparire alcune cronologiche difficoltà, ei
porta l'epoca di una tale spedizione agli anni 864, o 865,
la qual data avrebbe dovuto dileguare i dubbj, e render meno
ardue le difficoltà che si trovano sul principio della storia del
sig. Levesque.
</p>

<p>
<a id="note133" href="#tag133">133.</a> Nel tempo che Fozio scrivea la sua lettera circolare sulla
conversione de' Russi, il miracolo non era per anco maturo.
Egli rimprovera alla nazione, εις ωμοθητα και μιαιφονιαν παντας
δευτερους ταττομενον che <i>educava tutti gli ultimi alla crudeltà
e alla strage.</i>
</p>

<p>
<a id="note134" href="#tag134">134.</a> Leone il Grammatico, p. 463, 464; <i>Constantini, continuator,
in script, post. Theophaneum</i>, pag. 121, 122; Simeon
Logothet., p. 445, 446; Georg. Monach., p. 535, 536;
Cedrenus, t. II, p. 551; Zonara, t. II, p. 162.
</p>

<p>
<a id="note135" href="#tag135">135.</a> <i>V.</i> Nestore e Nicone nella <i>Histoire de Russie</i>, del signor
Levesque (t. I, p. 74-80); il Katona (<i>Hist. Ducum</i>,
p. 75-79) usa de' suoi privilegi per non ammettere una tal
vittoria de' Russi, che toglierebbe splendore all'assedio di Kiovia
operato dagli Ungaresi.
</p>

<p>
<a id="note136" href="#tag136">136.</a> Leone il Grammatico, pag. 506, 507: <i>Incert. Contin.</i>
p. 263, 264; Simeon Logothet, p. 490, 491; Georg. Monach,
p. 588, 589; Cedrenus, t. II, p. 629; Zonara, t. II. p. 190,
191; e Luitprando (l. V, c. 6), che descrivendo le cose narrategli
dal suocero suo, allora ambasciatore a Costantinopoli,
corresse le esagerazioni della vanità de' Greci.
</p>

<p>
<a id="note137" href="#tag137">137.</a> Non posso citare a tale proposito che Cedreno (t. II,
p. 758, 759) e Zonara (t. II, p. 253, 254); ma le testimonianze
di questi Scrittori divengono più sicure e meritevoli
di fede, a proporzione del loro avvicinarsi ai tempi ne' quali
vissero.
</p>

<p>
<a id="note138" href="#tag138">138.</a> Nestore presso Levesque, <i>Hist. de Russie</i>, t. I, p. 87.
</p>

<p>
<a id="note139" href="#tag139">139.</a> Questa statua di bronzo veniva da Antiochia, e i Latini
la fusero. Supponeasi rappresentasse Giosuè o Bellorofonte.
Bizzarra alternativa! <i>V.</i> Niceta Coniate; (p. 413, 414);
Codino (<i>De Originibus</i>, C. P. p. 24); e l'Autore anonimo
<i>De Antiquitate</i> C. P. (Banduri, <i>Imp. orient.</i> t. I, 17, 18)
che vivea verso l'anno 1100. Essi attestano che credeasi alla
profezia; non rileva il restante.
</p>

<p>
<a id="note140" href="#tag140">140.</a> Il signor Levesque (<i>Hist. de Russie</i>, t. I, p. 94-107)
ha composto, seguendo le Cronache russe, un epilogo della vita
di Swatoslao, o Sviatosla, o finalmente Sphendosthlabus.
</p>

<p>
<a id="note141" href="#tag141">141.</a> Somiglianza che scopresi con grande chiarezza nel nono
libro dell'Iliade (205, 221), e nelle descrizioni della cucina
di Achille. Un poeta che al dì d'oggi tal dipintura offerisse
in una Epopea, il suo lavoro deturperebbe, nè si renderebbe
grato ai lettori; ma i versi greci sono armoniosi; le espressioni
di una lingua morta, rare volte, ignobili o troppo famigliari ne
sembrano; oltrechè ventisette secoli trascorsi dai giorni di Omero
aggiungono ai nostri occhi vezzo alle antiche costumanze.
</p>

<p>
<a id="note142" href="#tag142">142.</a> Il singolare epiteto di <i>Zimiscè</i> dalla armena lingua
deriva. I Greci traducevano la parola ζιμισκες giovandosi dell'altra
μουζακιζες o μοιρακιζης. Il significato dell'una e dell'altra
espressione essendomi ignoto egualmente, mi sarà lecito
il chiedere come nella commedia: <i>Di grazia quale è l'interprete
di voi due?</i> Ma dal modo della loro composizione
sembra che corrispondano ad <i>adolescentulus</i> (Leone Diacono,
l. IV, MS., <i>ap.</i> Ducange, <i>Gloss. graec.</i>, p. 1570).
</p>

<p>
<a id="note143" href="#tag143">143.</a> In lingua Schiavona, <i>Peristhlaba</i>, equivaleva <i>a grande
o illustre città, μεγαλη και ουσα και λεγομενη, la quale è veramente,
e vien nomata grande</i>, dice Anna Comnena (<i>Alexiade</i>,
l. VII, p. 194). Della sua situazione posta fra il monte
Emo e la parte inferior del Danubio, potrebbe dirsi che essa
occupasse il luogo, o almeno all'incirca il luogo di Marcianopoli.
Non troviamo difficoltà nel determinare la giacitura di
Durostolo o Dristra che agevolmente si riconosce (<i>Comment.
Acad. Petropol.</i> t. IX, p. 415, 416; d'Anville, <i>Geogr. anc.</i>
t. I, p. 307-311).
</p>

<p>
<a id="note144" href="#tag144">144.</a> Il libro <i>De administratione imperii</i> spiega, soprattutto
ne' sette primi capitoli, la condotta politica tenutasi da' Greci
verso i Barbari e specialmente coi Patzinaciti.
</p>

<p>
<a id="note145" href="#tag145">145.</a> Nel racconto di una tale guerra, Leone il Diacono (presso
il Pagi, <i>Critica</i>, t. II, A. D. 968-973) è più autentico, e porta
maggiori particolarità di Cedreno (t. II, p. 660-683) e di
Zonara (t. II, p. 205-214). Questi declamatori hanno fatto
ascendere a trecento ottomila, e trecento trentamila uomini
il numero delle truppe russe, calcolato con maggior moderazione
e verisimiglianza dai contemporanei.
</p>

<p>
<a id="note146" href="#tag146">146.</a> Phot. <i>epist.</i> 2, n. 35, pag. 58 ediz. Montacut. Questo
dotto editore non avrebbe dovuto confondere il grido di guerra
de' Bulgari colle due parole το Ρως <i>il Ros</i>, le quali non vogliono
dir altro che <i>nazione russa</i>; nè Fozio, uom di senno,
dovea accusare gli idolatri schiavoni της Σλληνικης και αθειου
δοξης, <i>di greca ed atea fede.</i> Essi non erano nè Greci nè
Atei.
</p>

<p>
<a id="note147" href="#tag147">147.</a> Le notizie più compiute che abbiansi su la religione degli
Slavi e la conversion della Russia, son quelle offerteci dal
Signor Levesque nella sua <i>Hist. de Russie</i>, da esso dedotta,
così dalle antiche Cronache, come dalle osservazioni che su queste
i moderni hanno fatte, (t. I, p. 35, 54, 59-92, 93, 113-121,
124-129, 148, 149 ec.).
</p>

<p>
<a id="note148" href="#tag148">148.</a> <i>V.</i> il <i>Cerem. aulae byzant.</i>, t. II, c. 15, p. 343-345,
ove Olga o Elga vien nominata Αρχοντισσα Ρωσιας, <i>Principe
della Rosia</i>. I Greci, per indicare la sovrana delle Russie
adopravano il titolo di un magistrato di Atene terminato in desinenza
femminina, la qual cosa avrebbe stranamente sonato all'orecchio
di Demostene.
</p>

<p>
<a id="note149" href="#tag149">149.</a> <i>V.</i> un frammento anonimo pubblicato dal Banduri (<i>Imper.
or.</i> t. II, p. 112, 113. <i>De conversione Russorum</i>).
</p>

<p>
<a id="note150" href="#tag150">150.</a> L'Erbestein (<i>apud</i> Pagi, t. IV, pag. 56) narra, che
Valadimiro fu battezzato e maritato a Cherson o Corsun. Novogorod
conserva anche ai dì nostri tale tradizione, e le porte
delle quali parlato abbiamo nel testo. Nondimeno un viaggiatore
ed osservatore esatto pretende venute da Magdeburgo queste
porte di bronzo, (Coxe's, <i>Travels into Russia</i> ec., v. I,
p. 452) e cita un'iscrizione che par fatta per dimostrare tale
assunto. I leggitori non debbono confondere questa Cherson,
città della Tauride, o della Crimea, con una città del medesimo
nome, stata fabbricata alla foce del Boristene, e di recente
illustrata da un parlamento che vi hanno tenuto Caterina
II e l'Imperatore Giuseppe.
</p>

<p>
<a id="note151" href="#tag151">151.</a> <i>V.</i> Il testo latino o la versione inglese dell'eccellente
Storia della Chiesa del Mosheim, al primo capitolo, ossia alla
prima Sezione intorno ai secoli nono, decimo e undecimo.
</p>

<p>
<a id="note152" href="#tag152">152.</a>  <i>Non solo la religione cristiana differiva, e differisce
nella teoria dall'antico culto degli idoli, come già abbiamo
altrove mostrato, ma anche nella pratica; in questo culto,
per esempio, v'erano i sacerdoti particolari di Giove,
di Marte, di Cerere; nel culto cristiano non ci sono che
i sacerdoti, o ministri di Dio; gli altri oggetti del culto
cristiano non hanno sacerdoti proprj: quanto poi a questi
oggetti, cioè alla teoria del culto delle imagini, ripetiamo
ciò che ne abbiamo detto in una nota al vol. IX.</i>
(Nota di N. N.)
</p>

<p>
<a id="note153" href="#tag153">153.</a> Nel 1000, gli ambasciadori di S. Stefano ricevettero da
Papa Silvestro il titolo di Re d'Ungheria, e il donativo d'un
diadema che era lavoro di artisti greci. Doveva esserne presentato
il Duca di Polonia, ma i Polacchi, per lor confessione
medesima, erano troppo barbari, e immeritevoli quindi di una
corona <i>angelica</i> ed <i>appostolica.</i> (Katona, <i>Hist. crit. regum
stirpis Arpadianae</i>, t. I, p. 1-20).
</p>

<p>
<a id="note154" href="#tag154">154.</a> Si ascoltino i cantici trionfali di Adamo di Brema (A.
D. 1080) che hanno un fondo di verità: <i>Ecce illa ferocissima
Danorum, etc. natio..... jamdudum novit in Dei laudibus
alleluia resonare.... Ecce populus ille piraticus... suis
nunc finibus contentus est. Ecce patria, horribilis semper,
inaccessa propter cultum idolorum... praedicatores veritatis
ubique certatim admittit</i>, etc. (<i>De situ Daniae</i>, etc., p. 40,
41, ediz. Elzevir); opera ove scorgesi una pittura originale e
dilettevole del Nort dell'Europa, e della introduzione del Cristianesimo
in questa parte del Mondo.
</p>

<p>
<a id="note155" href="#tag155">155.</a> I <i>grandi principi</i> abbandonarono nel 1156 la residenza
di Kiovia, smantellata indi dai Tartari nel 1240. Mosca divenne
nel secolo XIV la sede dell'Impero. V. il primo e secondo
volume della <i>Hist. de Russie</i>, del signor Levesque, e
i <i>Viaggi di Coxe nel Nort</i>, t. I, p. 241.
</p>

<p>
<a id="note156" href="#tag156">156.</a> Gli ambasciatori di S. Stefano aveano adoperate le rispettose
espressioni di <i>regnum oblatum, debitam obedientiam</i>,
etc. che Gregorio VII alla lettera interpretò; onde gli
Ungaresi sonosi trovati impacciati fra la santità del Papa e
l'independenza della Corona (Katona, <i>Hist. critica</i>, tom. I,
p. 20-25, t. II, p. 304, 346, 360 ec.)
</p>

<p>
<a id="note157" href="#tag157">157.</a> In quanto spetta alla storia d'Italia dei secoli nono e
decimo, posso citare i libri quinto, sesto, e settimo del Sigonio,
<i>De regno Italiae</i> (secondo volume delle sue opere, ediz.
di Milano 1732): gli <i>Annales</i> del Baronio colla critica del
Pagi: il settimo e ottavo libro della <i>Istoria civile del regno
di Napoli</i>, del Giannone: il settimo e ottavo volume degli
<i>Annali d'Italia</i> del Muratori (ediz. in 8), e il secondo volume
dell'<i>Abrégé chronologique</i> del signor di Saint-Marc, opera
che sotto un titolo superficiale molta dottrina, e indagini
molte racchiude. Accerto i miei leggitori, e conoscendo eglino
adesso il mio metodo di scrivere la Storia dovrebbero crederlo
facilmente, che fin dove ho potuto, e tutte le volte che era
utile il farlo, ho portate le mie ricerche a tutte le fonti
primitive, e soprattutto ho accuratamente consultati gli originali
dei primi volumi della grande Raccolta intitolata <i>Scriptores
rerum ital.</i> del Muratori.
</p>

<p>
<a id="note158" href="#tag158">158.</a> Il dotto Camillo Pellegrino, che viveva a Capua nel
secolo XVII, ha rischiarata la storia del ducato di Benevento
nella sua <i>Historia principum longobardorum. V. i Scriptores</i> el Muratori (t. II, part. I, p. 221-345; e t. V, p. 159-245).
</p>

<p>
<a id="note159" href="#tag159">159.</a> V. Costantino Porfirogeneta, <i>De thematibus</i>, lib. II,
c. 11, <i>in vit. Basil.</i> c. 55, p. 181.
</p>

<p>
<a id="note160" href="#tag160">160.</a> La lettera originale dell'imperatore Luigi II all'imperatore
Basilio, curioso monumento del nono secolo, è stata
per la prima volta pubblicata dal Baronio (<i>Annal. eccles.</i>,
A. D. 871 n. 51-71), che ha seguìto un manoscritto dell'Erenperto,
o piuttosto dello Storico Anonimo di Salerno, tratto
dalla Biblioteca del Vaticano.
</p>

<p>
<a id="note161" href="#tag161">161.</a> <i>V.</i> l'eccellente dissertazione <i>De republica Amalphitana,
nella Appendix</i> (p. 1-42) della <i>Historia Pandectarum</i>(<i>Trajecti ad Rhenum</i>, 1722 in 4) di Enrico Brencmann.
</p>

<p>
<a id="note162" href="#tag162">162.</a> Il vostro signore, dicea Niceforo, ha dato soccorso e
protezione, <i>principibus capuano et beneventano, servis meis,
quos oppugnare dispono.... Nova</i> (piuttosto Nota) <i>res est
od eorum patres et avi, nostro imperio tributa dederunt</i>
(Luitprando, <i>in Legat.</i>, p. 484). Non si fa qui menzione di
Salerno; pur fu in questi giorni all'incirca che questo principe
cambiò di parte, e Camillo Pellegrino (<i>Script. rer. ital.</i>,
t. II, part. I, p. 285) ha osservato con molta accortezza questo
cambiamento nello stile della Cronaca Anonima. Luitprando
(p. 480) fonda su prove dedotte dalla Storia e dalla Lingua
i diritti dei Latini sulla Puglia e sulla Calabria.
</p>

<p>
<a id="note163" href="#tag163">163.</a> <i>V.</i> I <i>Glossarj</i> greci e latini del Ducange (articoli Κατεπανο
<i>Catapana</i>) e le sue note sull'<i>Alexiade</i> (pag. 275).
Egli non ammette l'idea de' contemporanei che derivar faceano
questo vocabolo da Κατα παν, <i>juxta omne</i>; e trova soltanto
che essa è una corruzione del vocabolo latino <i>capitaneus.</i>
Il signor di Saint-Marc osserva però giustamente (<i>Abrégé
chronolog.</i>, t. II, pag. 924) che in quel secolo i <i>Capitanei</i>
non erano Capitani, ma solamente i Nobili di primo ordine, i
grandi sottovassalli dell'Italia.
</p>

<p>
<a id="note164" href="#tag164">164.</a> Ου μονον δια πολεμων ακριβως ετεταγμενον το τοιουτον
υπηγαγε το εθνος (i Lombardi) αλλα και αγχινοια χρησαμενος,
και δικαισυνη και χρηστοτητι επιεικως τε τοις προσερχομενοις
προσφερομενος και την ελευθεριαν αυτοις πασης τε δουλειας, και
των αλλων φορολογικων χαριξομενος, <i>non solamente con guerre
saggiamente condotte assoggettò la nazione</i> (i Lombardi);
<i>ma usando d'ingegno, e colla giustizia e l'indulgenza
egualmente proferendosi a' nuovi sudditi, e facendo lor
grazia della libertà franca, da ogni servitù e dagli altri tributi
usitati</i> (Leone, <i>Tattica</i>, c. 15, pag. 741). La Cronaca
di Benevento (t. II, part. I, p. 280) offre una idea ben diversa
de' Greci in que' cinque anni (891-894) che Leone signoreggiò
la città.
</p>

<p>
<a id="note165" href="#tag165">165.</a> <i>Calabriam adeunt, eamque inter se divisam reperientes,
funditus depopulati sunt</i> (o <i>depopularunt</i>) <i>ita ut deserta
sit velut in diluvio.</i> Tale è il testo di Eremperto o Erchemperto,
giusta le due Edizioni del Caraccioli (<i>Rerum ital.
script.</i> t. V, p. 23) e di Camillo Pellegrino (t. II, part. I,
p. 246) opere rarissime al tempo che il Muratori le ha pubblicate
di nuovo.
</p>

<p>
<a id="note166" href="#tag166">166.</a> Il Baronio (<i>Annal. eccles.</i> A. D. 874 n. 2) ha tratta
questa storia da un manoscritto di Eremperto, che morì a Capua,
quindici anni dopo un tale avvenimento. Ma un falso titolo
ha ingannato questo Cardinale, e noi non possiamo citare
che la Cronaca Anonima di Salerno (<i>Paralipomena</i>,
c. 110), composta verso la fine del decimo secolo, e pubblicata
nel secondo volume della Raccolta del Muratori. <i>V.</i> le
Dissertazioni di Camillo Pellegrino (t. II, part. I, pag. 231-281
ec.).
</p>

<p>
<a id="note167" href="#tag167">167.</a> Costantino Porfirogeneta (<i>in vit. Basil.</i> c. 58, p. 183)
è il primo autore che racconti questo fatto. Ma lo pone accaduto
sotto i regni di Basilio e di Lodovico II, mentre la
riduzione di Benevento operata dai Greci, non avvenne che
nel 891, vale a dire dopo la morte di questi due principi.
</p>

<p>
<a id="note168" href="#tag168">168.</a> Paolo Diacono (<i>De gest. Longob.</i>, l. V, c. 7, 8, p. 870,
871, ediz. Grot.) racconta un fatto simile, accaduto nel 663
sotto le mura della stessa città di Benevento; ma attribuisce ai
Greci il delitto di cui gli autori di Bisanzo incolpano i Saracini.
Dicesi che nella guerra del 1756 il signor di Assas, ufiziale
del reggimento di Auvergne, si consecrasse in egual modo alla
morte: ed anzi con maggiore eroismo, perchè i nemici che lo
aveano fatto prigioniere, non gli chiedeano che il silenzio.
(Voltaire, <i>siècle de Louis XV</i>, c. 33, t. IX, p. 172).
</p>

<p>
<a id="note169" href="#tag169">169.</a> Tebaldo che Luitprando colloca fra gli eroi, fu, propriamente
parlando, duca di Spoleto e marchese di Camerino
dall'anno 926 al 935. Il titolo e l'impiego di marchese (comandante
della Marca, o della Frontiera) era stato introdotto
in Italia dagl'imperatori francesi (<i>V. Abrégé chronologique</i>,
t. II, p. 645-732, ec.).
</p>

<p>
<a id="note170" href="#tag170">170.</a> Luitprando, <i>Hist.</i>, l. IV, c. 4, <i>Rerum italic. scriptores</i>,
t. I, part. I, p. 453, 454. Se qualcuno trovasse troppo
libera tal descrizione sarei costretto ad esclamare col povero
Sterne: «Duolmi di non potere trascrivere con circospezione
quelle cose che senza scrupolo un vescovo ha scritte;
sarebbe stato ben peggio se avessi tradotto alla lettera <i>ut viris
certetis testiculos amputare, in quibus nostri corporis
refocillatio</i>, etc.».
</p>

<p>
<a id="note171" href="#tag171">171.</a> I monumenti che ci restano del soggiorno de' Normanni
in Italia, sono stati raccolti nel quinto volume del Muratori;
fra i quali monumenti conviene distinguere il poema di Guglielmo
Pugliese (p. 245-278) e la storia di Galfridus (Gioffredo)
Malaterra (p. 537-607). Nati entrambi in Francia, i ridetti
autori scrivevano in Italia, colla robusta franchezza di
uomini liberi ai giorni de' primi conquistatori (prima dell'anno
1100). Non fa di mestieri il ripetere i nomi de' compilatori
e critici della Storia d'Italia, Sigonio, Baronio, Pagi,
Giannone, Muratori, Saint-Marc ec. da me consultati sempre,
e non copiati giammai.
</p>

<p>
<a id="note172" href="#tag172">172.</a> Alcuni fra i primi convertiti si fecero battezzare dieci, o
dodici volte, affine di ricevere dieci o dodici volte la tonaca
bianca che era d'uso il dare in dono ai Neofiti. Ai funerali
di Rollone, furono fatte largizioni ai monasteri pel riposo dell'anima
del defunto, e sagrificati cento prigionieri; ma nello
spazio di una, o due generazioni, il cambiamento fu compiuto
e generale.
</p>

<p>
<a id="note173" href="#tag173">173.</a> I Normanni di Bayeux, città situata sulla costa marittima,
parlavano tuttavia (A. D. 940) la lingua danese, mentre
a Rouen la Corte e la Capitale l'avevano dimenticata. <i>Quem</i>
(Riccardo I) <i>confestim pater Baiocas mittens Botoni militiae
suae principi nutriendum tradidit, ut ibi</i> LINGUA
<i>eruditus</i> DANICA <i>suis exterisque hominibus sciret aperte dare
responsa</i> (Wilhelm Gemeticensis, <i>De ducibus Normannis</i>,
l. III, cap. 8, pag. 623, edizione di Camden). Il Selden
(<i>Opera</i>, t. II, pag. 1640, 1656) ha offerto un saggio della
lingua naturale e favorita di Guglielmo il Conquistatore (A.
D. 1035), saggio troppo vieto ed oscuro ai dì nostri anche per
gli Antiquari, e pei Giureconsulti.
</p>

<p>
<a id="note174" href="#tag174">174.</a> <i>V.</i> Leandro Alberti (<i>Descrizione d'Italia</i>, p. 250) e
Baronio (A. D. 493, n. 43). Quando anche l'Arcangelo avesse
ereditato il tempio dell'oracolo e come è presumibile la caverna
di Calcante, l'astrologo degli antichi (Strabone, <i>Geogr.</i>
l. VI, pag. 435, 436), i Cattolici in questo caso colla eleganza
della loro superstizione aveano superati i Greci.
</p>

<p>
<a id="note175" href="#tag175">175.</a> I Normanni erano pel loro valore conosciuti in Italia;
alcuni anni prima, cinquanta de' loro cavalieri trovatisi a Salerno
nel tempo che un'armatetta di Saracini veniva ad affrontar
la città, chiesero armi e cavalli a Guaimaro III, allora
principe di Salerno, e chiesto si aprissero loro le porte della città,
fecero impeto ne' Saracini e li sconfissero. Guaimaro divisava
conservar questi guerrieri presso di sè. Ma volendo essi
ripartire, si fece promettere che sarebbero tornati con altri prodi
di lor nazione per combattere gl'Infedeli (<i>Hist. des republ.
ital.</i>, t. I, p. 263.) (<i>Nota dell'Editore</i>).
</p>

<p>
<a id="note176" href="#tag176">176.</a> L'autore della storia delle repubbliche italiane al tomo I
p. 267, racconta in ben altro modo la cosa. Dopo la ritirata
dell'imperatore Enrico II, i Normanni, unitisi sotto gli ordini
di Rainolfo, presero Aversa, in allora piccolo castello del ducato
di Napoli; ne erano padroni da pochi anni, quando Pandolfo
IV, principe di Capua s'impadronì di Napoli all'impensata.
Sergio, duce delle soldatesche, e Capo della repubblica,
uscì coi principali cittadini fuori di una città, ove non
potea veder senza orrore una straniera dominazione introdursi.
Si ritirò in Aversa, e allorchè col soccorso de' Greci, e dei
cittadini rimasti fedeli alla loro patria ebbe raccolto quanto
denaro bastava a saziare la cupidigia dei venturieri normanni,
si valse de' loro soccorsi ad assalire la guernigione del principe
di Capua, che egli sconfisse tornando indi in potere di
Napoli. In questa occasione, confermò ai Normanni il possedimento
di Aversa, e de' suoi dintorni, formandone una contea
della quale conferì l'investitura a Rainolfo. (<i>Hist. des
republ. ital.</i>, t. I, p. 267). (<i>Nota dell'Editore</i>).
</p>

<p>
<a id="note177" href="#tag177">177.</a> <i>V.</i> il primo libro di Guglielmo Pugliese. Le descrizioni
di questo scrittor di versi possono adattarsi a tutti gli sciami
di Barbari e di Filibustieri.
</p>

<div class="poem">
<p><i>Si vicinorum quis</i> PERNITIOSUS <i>ad illos</i></p>
<p><i>Confugiebat, eum gratanter suscipiebant,</i></p>
<p><i>Moribus et lingua, quoscunque venire videbant,</i></p>
<p><i>Informant propria; gens efficiatur ut una.</i></p>
</div>

<p>
e altrove quando parla de' venturieri Normanni, in cotal guisa
si esprime.
</p>

<div class="poem">
<p><i>Pars parat, exiguae vel opes aderant quia nullae;</i></p>
<p><i>Pars quia de magnis majora subire volebant.</i></p>
</div>

<p>
<a id="note178" href="#tag178">178.</a> Luitprand., <i>in Legatione</i>, p. 485. Il Pagi ha schiarito
questo avvenimento seguendo il manoscritto storico del Diacono
Leone (t. IV, A. D. 965, n. 17-19).
</p>

<p>
<a id="note179" href="#tag179">179.</a> <i>V.</i> la <i>Cronaca araba</i> della Sicilia, nel Muratori (<i>Script.
rerum italic.</i>, t. I, p. 253).
</p>

<p>
<a id="note180" href="#tag180">180.</a> <i>V.</i> Gioffredo Malaterra che narra la guerra della Sicilia e la conquista della Puglia (l. I, c. 7, 8, 9-19), Cedreno,
(tom. II, p. 741-743, 755, 756) e Zonara (tom. II,
p. 237, 238) descrivono gli avvenimenti medesimi: e poichè
i Greci si erano già avvezzi alle umiliazioni, una sufficiente
imparzialità scorgesi ne' loro racconti.
</p>

<p>
<a id="note181" href="#tag181">181.</a> Cedreno specifica il ταλμα <i>ordinanza militare</i> dell'<i>Obsequium</i>
(<i>Phrygia</i>) e il μεθος <i>parte</i>, de' Tracesii (<i>Lydia</i>),
<i>v.</i> Costantino (<i>De Thematibus</i>, 1, 3, 4, con la carta del
Sig. Delisle); e chiama indi i Pisidii, e i Licaonii col predicato
<i>foederati.</i>
</p>

<p>
<a id="note182" href="#tag182">182.</a>
</p>

<div class="poem">
<p><i>Omnes conveniunt et bis sex nobiliores,</i></p>
<p><i>Quos genus et gravitas morum decorabat et aetas,</i></p>
<p><i>Elegere duces. Provactis ad comitatum</i></p>
<p><i>His alii parent. Comitatus nomen honoris,</i></p>
<p><i>Quo donantur erat. Hi totas undique terras</i></p>
<p><i>Divisere sibi, ni sors inimica repugnet,</i></p>
<p><i>Singula proponunt loca quae contingere sorte</i></p>
<p><i>Cuique ducis debent, et quaeque tributa locorum.</i></p>
</div>

<p>
E dopo avere parlato di Melfi, Guglielmo Pugliese aggiunge:
</p>

<div class="poem">
<p><i>Pro numero comitum bis sex statuere plateas,</i></p>
<p><i>Atque domus comitum tolidem fabricantur in urbe.</i></p>
</div>

<p>
Leone d'Ostia (l. II, c. 67) ne istruisce in qual modo vennero
distribuite le città della Puglia: ma inutile mi è sembrata
una tal descrizione.
</p>

<p>
<a id="note183" href="#tag183">183.</a> Guglielmo Pugliese (lib. II, c. 12). Mi fondo sopra
una citazione del Giannone (<i>Ist. civ. di Napoli</i> t. II,
p. 31), citazione che nell'originale non posso verificare. Il Pugliese
loda le <i>validas vires, probitas animi et vivida virtus</i>
di Braccio-di-Ferro, aggiugnendo che, se questo eroe fosse vissuto
più lungamente, niun poeta avrebbe potuto pareggiarne
il merito co' suoi canti (l. I, p. 258, l. II, p. 259). <i>Braccio
di ferro</i> fu pianto dai Normanni, <i>quippe qui tanti consilii
virum</i> dice il Malaterra (l. I, c. 12, p. 552) <i>tam armis
strenuum, tam sibi munificum, affabilem, morigeratum
ulterius se habere diffidebant.</i>
</p>

<p>
<a id="note184" href="#tag184">184.</a> Malaterra (l. I, c. 3, pag. 550): <i>Gens astutissima,
injuriarum ultrix..... adulari sciens..... eloquentiis inserviens;</i>
espressioni che dimostrano qual fosse l'indole, fin
passata in proverbio, de' Normanni.
</p>

<p>
<a id="note185" href="#tag185">185.</a> Il genio della caccia, e l'uso di addestrare ad essa i
falconi, apparteneano specialmente ai discendenti de' marinai
della Norvegia; del rimanente è possibile che i Normanni abbiano
portati dalla Norvegia e dall'Irlanda i più belli uccelli
da falconeria.
</p>

<p>
<a id="note186" href="#tag186">186.</a> Può confrontarsi questo ritratto, con quello che della
stessa popolazione ha fatto Guglielmo di Malmsbury (<i>De
gest. Anglorum</i>, l. III, p. 101, 102), il quale i vizj e le
virtù de' Sassoni e de' Normanni colla bilancia dello storico e
del filosofo apprezza. Certamente l'Inghilterra nell'ultima conquista
ha vantaggiato.
</p>

<p>
<a id="note187" href="#tag187">187.</a> Il Biografo di S. Leone IX avvelena santamente la descrizione
che fa dei Normanni; <i>Videns indisciplinatam et alienam
gentem Normanorum, crudeli et inaudita rabie et
plus quam pagana impietate adversus ecclesias Dei insurgere,
passione christianos trucidare</i>, etc. (Wibert, c. 6).
L'onesto Pugliese si contenta di indicare con calma l'accusatore
di questo popolo qual uomo <i>veris commiscens fallacia</i>
(l. XI, p. 259).
</p>

<p>
<a id="note188" href="#tag188">188.</a> Tutte queste particolarità che si riferiscono alla politica
de' Greci, alla ribellione di Maniaces ec., possono vedersi in
Cedreno (t. II, p. 757, 758), in Guglielmo Pugliese (l. I,
p. 257, 258: l. II, p. 259), e in due Cronache di Bari lasciateci
da Lupo Protospata (Muratori <i>Script. rer. ital.</i>, t. V,
p. 42, 43, 44), e da autore anonimo (<i>Antiq. ital. med.
aevi</i>, t. I, p. 31-33). Quest'ultima è un frammento di qualche
pregio.
</p>

<p>
<a id="note189" href="#tag189">189.</a> Argiro ottenne, dice la Cronaca anonima di Bari, imperiali
patenti, <i>faederatus et patriciatus et catapani et vestatus.</i>
Il Muratori ne' suoi Annali (t. VIII., p. 426) fa giustamente
una correzione, ossia interpretazione, su questa ultima
parola. Egli legge <i>sevestatus</i>, vale a dire <i>Sebastos</i>, ossia
di Augusto: ma nelle sue <i>Antichità</i>, seguendo il Ducange, fa
di questo <i>sevestatus</i>, un officio di palagio, cioè quello di Gran
Mastro della guardaroba.
</p>

<p>
<a id="note190" href="#tag190">190.</a> Viberto ha composta una vita di S. Leone IX, ove si
ravvisano le passioni e le massime pregiudicate del suo secolo;
opera stampata a Parigi nel 1615 in 8.º, e inserita indi
nelle Raccolte de' Bollandisti del Mabillon e del Muratori. Il
signore di Saint-Marc (<i>Abrégé</i> t. II, p. 140-210, e p. 25-95)
ha narrata con molta accuratezza la storia pubblica e privata
di questo Pontefice.
</p>

<p>
<a id="note191" href="#tag191">191.</a> <i>Vuol dire qui l'Autore, che Leone IX il Santo aveva
l'indole sì semplice, che poteva ingannare sè stesso, e colla
sua autorità sugli animi del popolo, siccome Papa, indurre
gli altri in inganno, senza volere, e senza avvedersi di essere
ingannatore. Leone per la sua indole poteva ingannarsi
ne' negozj familiari, o politici, ed indurre in inganno
gli altri; ma nella cosa di cui trattavasi non sembra
essersi potuto ingannare, nè essersi ingannato. Trattavasi
di soccorrere gli abitanti della Puglia, e di far che i Normanni
pagassero le decime ecclesiastiche: bisogna per altro
confessare, che è, in quei tempi d'ignoranza e di barbarie,
da condannarsi il costume di usare le armi, inducendo
ad impugnarle i poveri popoli, per sostenere le censure,
le scomuniche, fatte di tal maniera più spaventose.</i>
(Nota di N. N.)
</p>

<p>
<a id="note192" href="#tag192">192.</a> V. intorno alla spedizione di Leone IX contra i Normanni,
Guglielmo il Pugliese (l. II; p. 259-261) e Gioffredo
Malaterra (l. I, c. 13, 14, 15, p. 253). Questi due autori
danno a divedere imparzialità; perchè la preoccupazione nazionale
che tiene gli animi loro, è contrabbilanciata da un'altra
preoccupazione di mestiere, siccome preti.
</p>

<p>
<a id="note193" href="#tag193">193.</a> <i>Il Cattolico romano non chiama superstizioso il rispetto
dei Normanni verso S. Leone IX: s'egli seguì il
cattivo uso del suo tempo barbaro facendo la guerra a' Normanni
pei motivi indicati, il buon credente sentirà che doveva
a' Normanni, buoni cattolici, far grande impressione
il vedere un Papa, generale d'un'armata nemica.</i>
(Nota di N. N.)
</p>

<p>
<a id="note194" href="#tag194">194.</a>
</p>

<div class="poem">
<p><i>Teutonici quia Caesaries et forma decoros</i></p>
<p><i>Fecerat egregie, proceri corporis illos,</i></p>
<p><i>Corpora derident normannica, quae breviora</i></p>
<p><i>Esse videbantur.</i></p>
</div>

<p>
I versi del Pugliese non hanno per l'ordinario maggior pretensione:
ma egli si anima poi quando gli accade il descriver
battaglie. Due delle sue comparazioni, tratte dalla caccia
del falco e della negromanzia, servono ad indicare i costumi dei
suoi tempi.
</p>

<p>
<a id="note195" href="#tag195">195.</a> Il signor di Saint-Marc (t. II, p. 200-204) cita le lamentanze,
o le censure che sulla condotta del Pontefice vennero
fatte in allora da rispettabili personaggi. Avendo Pietro
Damiano, l'oracolo di quella età, ricusato ai Papi il diritto
di far la guerra, il cardinale Baronio (<i>Annal. eccles.</i> A. D.
1053, n. 10-17) rimanda l'eremita al suo posto (<i>Lugens
eremi incola</i>) sostenendo con calore le prerogative delle due
spade di S. Pietro[*].
</p>

<p>
* <i>Si sa qual uso siasi sempre fatto ne' secoli passati di
quell'espressione dell'Evangelo:</i> ecce duo gladii hic, <i>asserendo
la Corte romana, e sostenendo i Teologi di quella
Chiesa, che una delle due spade era la figura della forza
delle scomuniche e dell'autorità spirituale del Papa, e l'altra
della sua autorità nelle cose temporali. Quanto al Cardinal
Baronio sanno gl'illuminati ingegni, ch'egli ne' suoi</i>
Annali ecclesiastici <i>spesse volte eccede in favorire la Corte
di Roma, e che quell'Opera corretta dal dottissimo Pagi,
e nell'istoria, e nella cronologia, e ne' ragionamenti, acquistò
maggior pregio dalla critica di lui, che dall'autore,
che ebbe il merito d'aver ordinato gli Annali, ma non discernimento
nel trattare la materia, e ne' giudizj.</i>
(Nota di N. N.)
</p>

<p>
<a id="note196" href="#tag196">196.</a> Il Giannone (<i>Istor. civ. di Napoli</i>, t. II, p. 37-49-57-66)
discute con eguale abilità e come giureconsulto, e come
antiquario, l'origine e la natura delle investiture pontificie:
ma fa vani sforzi per conciliare insieme i doveri di patriota
e di cattolico, e colla futile distinzione, <i>Ecclesia romana
non dedit, sed accepit</i>, si sottrae alla necessità di una confessione
sincera, ma pericolosa.
</p>

<p>
<a id="note197" href="#tag197">197.</a> Le particolarità che riguardano la nascita, l'indole e le
prime imprese di Guiscardo, trovansi in Gioffredo Malaterra
(l. I, c. 3, 4-11-16, 17, 18-38, 39, 40), in Guglielmo Pugliese
(l. II, pag. 260-262), in Guglielmo Gemeticense, o di
Jumièges (l. XI, c. 30, p. 663, 664, ediz. di Camden), in
Anna Comnena (<i>Alexiade</i>, l. I, p. 23, 27, l. VI, p. 165,
166) colle note del Ducange (<i>Not. in Alex.</i> p. 230-232-320),
che ha raccolte tutte le Cronache latine e francesi, e nuovi
schiarimenti ne ha tratti.
</p>

<p>
<a id="note198" href="#tag198">198.</a> Ο δε Ρομπερτος (parola corotta alla Greca) ουτος ην
Νορμαννος το γενος, την τυχην ασημος.... e altrove εξ αφανους
πανυ τυχης περιφανης, <i>Romperto</i> (parola corrotta alla greca
invece di Roberto) <i>era Normanno di nazione, ignobile di nascita</i>....
e altrove <i>divenuto illustre dopo una nascita affatto
oscura</i>, e in un altro luogo (l. IV, p. 84) απο εουχατης πενιας
και τυχης αφανους <i>da una estrema miseria a da oscura
nascita.</i> Anna Comnena era nata per vero dir nella porpora;
non così il padre suo di privata condizione, illustre bensì, ma
innalzato dal merito solamente.
</p>

<p>
<a id="note199" href="#tag199">199.</a> Il Giannone (t. II, p. 2), dimenticando i suoi autori
originali, per far derivare Guiscardo da una schiatta principesca,
si fida alla testimonianza d'Inveges, frate agostiniano
di Palermo, che vivea nell'ultimo secolo. Questi due autori
prolungano la successione dei Duchi, fino a Guglielmo II il
Bastardo o il Conquistatore, che credevasi (<i>comunemente si
tiene</i>) il padre di Tancredi di Altavilla. Questo errore è
maiuscolo, ed eccita tanta maggior maraviglia, che allor quando
il figlio di Tancredi guerreggiava nella Puglia, Guglielmo II
non avea più di tre anni (A. D. 1037).
</p>

<p>
<a id="note200" href="#tag200">200.</a> Il giudizio del Ducange è giusto e moderato: «<i>Certe humilis
fuit ac tenuis Roberti familia, si ducalem et regium
spectemus apicem, ad quem postea pervenit; quae honesta
tamen et, prater nobilium vulgarium statum et conditionem,
illustris habita est, quae nec humi reperet, nec altum quid
tumeret</i>». (Guglielmo di Malmsb. <i>De gest. Anglorum</i>, l. III,
p. 107, <i>Not. ad Alexiad.</i>, p. 230).
</p>

<p>
<a id="note201" href="#tag201">201.</a> Citerò alcuni de' migliori versi del Pugliese (lib. II,
pag. 270),
</p>

<div class="poem">
<p><i>Pugnat utraque manu, nec lancea cassa, nec ensis</i></p>
<p><i>Cassus erat, quocunque manu deducere vellet.</i></p>
<p><i>Ter dejectus equo, ter viribus ipse resumptis</i></p>
<p><i>Major in arma redit: stimulos furor ipse ministrat.</i></p>
<p><i>Ut leo cum frendens</i>, etc.</p>
<p class="dots">· · · · · · · · · · · · · ·</p>
<p><i>Nullus in hoc bello, sicuti post bella probatum est,</i></p>
<p><i>Victor vel victus, tam magnos edidit ictus.</i></p>
</div>

<p>
<a id="note202" href="#tag202">202.</a> Gli autori e gli editori normanni che meglio conoscevano
la loro lingua, traduceano la parola Guiscardo o Wiscard
nell'altra Callidus, uomo scaltrito ed astuto. La radice
Wise è famigliare agli orecchi inglesi, e l'antico vocabolo
Wiseacre offre all'incirca lo stesso significato, e la medesima
desinenza. Την χυχην πανουργοτατος esprime assai bene il soprannome
e l'indole di Roberto.
</p>

<p>
<a id="note203" href="#tag203">203.</a> La storia del modo onde Roberto Guiscardo si procacciò
il titolo di Duca è un argomento assai intralciato ed oscuro.
Seguendo le giudiziose osservazioni del Giannone, del Muratori
e del Saint-Marc, ho procurato narrarla nella maniera
più coerente e meno inverisimile.
</p>

<p>
<a id="note204" href="#tag204">204.</a> Il Baronio (<i>Annal. ecclesiast.</i> A. D. 1059, n. 69) ha
pubblicato l'Atto originale, ch'ei dice aver copiato dal <i>Liber
censuum</i>, manoscritto del Vaticano. Ciò nondimeno il Muratori
ha pubblicato (<i>Antiq. med. aevi</i>; t. V, p. 851-908)
un <i>Liber censuum</i>, ove un tale atto non trovasi; e i nomi di
Vaticano e Cardinale destano egualmente i sospetti d'un protestante
e d'un filosofo.
</p>

<p>
<a id="note205" href="#tag205">205.</a> <i>V.</i> la vita di Guiscardo nel II e III libro del Pugliese,
nel I e II di Gioffredo Malaterra.
</p>

<p>
<a id="note206" href="#tag206">206.</a> Il Giannone (vol. II della sua <i>Istoria civile</i> l. IX, X,
XI, e l. XVII, p. 460-470) narra con imparzialità le conquiste
di Roberto Guiscardo e di Ruggero I, l'esenzione di
Benevento, e delle dodici province del regno. Questa ripartizione
però accadde soltanto sotto il regno di Federico II.
</p>

<p>
<a id="note207" href="#tag207">207.</a> Il Giannone (t. II, p. 119-127), il Muratori (<i>Antiq.
medii aevi</i>, t. III, <i>Dissert.</i> 44, p. 935, 936), il Tiraboschi
(<i>Istor. della letteratura ital.</i>) ne hanno offerto uno specchio
storico de' medici della Scuola Salernitana. Quanto al giudicare
la teorica e la pratica della lor medicina, è tal bisogna
che ai nostri medici sol s'appartiene.
</p>

<p>
<a id="note208" href="#tag208">208.</a> L'instancabile Enrico Brenckmann ha aggiunte sul finire
della sua <i>Historia Pandectarum</i> (<i>Trajecti ad Rhenum</i>,
1722, in 4.), due dissertazioni, <i>De Repubblica amalphitana
e Da Amalphi a Pisanis direpta</i>, fondate sulla testimonianza
di cenquaranta scrittori; ma poi ha dimenticati i due
importanti passi dell'ambasceria di Luitprando (A. D. 959),
ove s'instituisce un parallelo fra il commercio e la navigazione
di Amalfi e di Venezia.
</p>

<p>
<a id="note209" href="#tag209">209.</a>
</p>

<div class="poem">
<p><i>Urbs Latii non est hac delitiosior urbe,</i></p>
<p><i>Frugibus, arboribus vinoque redundat; et unde</i></p>
<p><i>Non tibi poma, nuces, non pulchra palatia desunt,</i></p>
<p><i>Non species muliebris, abest probitasque virorum.</i></p>
<p class="i6">Guglielmus Appulus, l. III, p. 267.</p>
</div>

<p>
<a id="note210" href="#tag210">210.</a> Il Muratori pretende che i versi di cui parlasi, sieno stati
composti dopo l'anno 1066, epoca della morte di Odoardo
il Confessore, <i>rex Anglorum</i>, al quale sono indiritti. Le opinioni
intorno a ciò, o piuttosto gli sbagli del Pasquier (<i>Recherches
de la France</i>, l. VII, c. 2), e del Ducange (<i>Gloss.
lat.</i>) non indeboliscono in modo alcuno le prove del Muratori.
Già nel settimo secolo, era conosciuta l'usanza de' versi
rimati; usanza tolta alle lingue nortiche ed orientali (Muratori,
<i>Antiquit.</i>, t. III; <i>Dissertat.</i>, n. 40, p. 686-708).
</p>

<p>
<a id="note211" href="#tag211">211.</a> Esattissima ed assai poetica è la descrizione di Amalfi
fatta da Guglielmo Pugliese (l. III, p. 267) co' seguenti versi,
il terzo de' quali sembra alla bussola riferirsi:
</p>

<div class="poem">
<p><i>Nulla magis locuples argento, vestibus, auro,</i></p>
<p><i>Partibus innumeris: hac pluribus urbe moratur</i></p>
<p><i>Nauta</i> <span class="scp">MARIS COELIQUE VIAS APERIRE PERITUS.</span></p>
<p><i>Huc et Alexandri diversa feruntur ab urbe</i></p>
<p><i>Regis, et Antiochi. Gens haec freta plurima transit.</i></p>
<p><i>His Arabes, Indi, Siculi nascuntur et Afri.</i></p>
<p><i>Haec gens est totum prope nobilitata per orbem,</i></p>
<p><i>Et mercando ferens, et amans marcata referre.</i></p>
</div>

<p>
<a id="note212" href="#tag212">212.</a> Il nostro Autore appoggia forse questo calcolo ai riferti
de' viaggiatori eruditi che nel principio del secolo decimottavo
visitarono Amalfi (Brenckm., <i>De rep. Amalph. Diss.</i> 1,
c. 23); l'Autore però della <i>Hist. des Rep. Ital.</i>, nel vol. I,
p. 304, ne porta la popolazione a sei o ottomila abitanti.
(<i>N. dell'Ed.</i>)
</p>

<p>
<a id="note213" href="#tag213">213.</a> <i>Latrocinio armigerorum suorum in multis sustentabatur,
quod quidem ad ejus ignominiam non dicimus; sed,
ipso ita praecipiente, adhuc viliora et reprehensibiliora dicturi
sumus, ut pluribus patescat, quam laboriose et cum
quanta angustia a profonda paupertate ad summum culmen
divitiarum vel honoris attigerit.</i> Così il Malaterra s'introduce
a narrare il furto de' cavalli (lib. I, c. 25). Dal momento
che questo autore fa menzione di Ruggero, suo mecenate (l. I,
c. 19), Guiscardo, qual secondo personaggio, sol comparisce.
Trovasi qualche cosa di somigliante nella condotta di Velleio
Patercolo, Storico di Augusto e di Tiberio.
</p>

<p>
<a id="note214" href="#tag214">214.</a> <i>Duo sibi proficua reputans, animae scilicet et corpori,
si terram idolis deditam ad cultum divinum revocaret</i>
(Gioffredo Malaterra, l. II, c. 1). I tre ultimi libri di questo
Storico son dedicati a narrare la conquista della Sicilia; e
lo stesso Malaterra ha composto il Sommario esatto de' suoi
Capitoli (p. 544-546).
</p>

<p>
<a id="note215" href="#tag215">215.</a> <i>V.</i> la parola <i>milites</i> nel Glossario latino del Ducange.
</p>

<p>
<a id="note216" href="#tag216">216.</a> Fra le altre circostanze curiose, o bizzarre, il Malaterra
ne racconta che gli Arabi aveano introdotto in Sicilia l'uso
de' cammelli, (l. 1, c. 33), e de' colombi messaggeri (c. 42);
che il morso della tarantola produce una malattia <i>quae per
anum inhoneste crepitando emergit</i>; fenomeno assai ridicolo
cui soggiacque tutto l'esercito de' Normanni, accampato sotto la
mura di Palermo (c. 36). Aggiugnerò una etimologia che non
è indegna dell'undicesimo secolo. <i>Messana</i> è derivato di <i>Messis</i>,
luogo d'onde le biade venivano dalla Sicilia inviate in
tributo a Roma (l. II, c. 1).
</p>

<p>
<a id="note217" href="#tag217">217.</a> <i>V.</i> la capitolazione di Palermo nel Malaterra (lib. II,
c. 45) e nel Giannone che parla sulla tolleranza generale conceduta
ai Saracini (t. II, p. 72).
</p>

<p>
<a id="note218" href="#tag218">218.</a> Giovanni Leone Affricano (<i>De medicis et philosophis
Arabibus</i>, c. 14, <i>presso</i> Fabricio, <i>Bibl. graec.</i> t. XIII, p. 278,
279). Questo filosofo nomavasi Esseriff, Essascialli, e morì nell'Affrica
(A. E. 516, A. D. 1112). Tal denominazione ha
molta somiglianza coll'altra <i>Seriff al Eldrisi.</i> Così chiamavasi
chi offerse il suo libro (<i>Geogr. nubiens.; V.</i> la <i>Prefazione</i>,
p. 88, 90, 176) a Ruggero re di Sicilia (A. E. 548, A.
D. 1153; D'Herbelot, <i>Bibl. orient.</i> p. 786; Prideaux, <i>Life
of Mahomet</i>, pag. 188; Petis de la Croix, <i>Hist. de Gengis-kan</i>,
p. 535, 536; Casiri, <i>Bibl. arab. hispan.</i> t. II, p. 9-13),
onde temo sia accaduto in ordine a ciò qualche equivoco.
</p>

<p>
<a id="note219" href="#tag219">219.</a> Il Malaterra parlando della fondazione de' Vescovadi
(l. IV, c. 7) porta la Bolla in originale (l. IV, c. 29). Il
Giannone, come istorico del paese, offre un'idea di questo
privilegio e della monarchia di Sicilia (t. II, p. 95-102), e
Saint-Marc (<i>Abrégé</i>, t. III, p. 217-301) discute una tale
quistione con tutta l'abilità d'un giureconsulto siciliano.
</p>

<p>
<a id="note220" href="#tag220">220.</a> Nelle descrizioni della prima spedizione di Roberto contra
i Greci, i miei autori sono: Anna Comnena (I, II, IV,
V. libri dell'<i>Alexiade</i>), Guglielmo Pugliese (lib. IV e V,
p. 270-275), e Gioffredo Malaterra (l. III, c. 13, 14-24,
29-39); essi erano contemporanei, e possono riguardarsi come
autentici i loro scritti, avvertendo però, che niun d'essi fu
testimonio oculare delle battaglie.
</p>

<p>
<a id="note221" href="#tag221">221.</a> Una di queste si sposò ad Ugo, figlio di Azzo, o Axo,
marchese di Lombardia (Guglielmo Pugliese, l. III, p. 267),
ricco, potente e nobile nell'undecimo secolo, e i cui maggiori
il Muratori e il Leibnitz hanno scoperto appartenere al
nono e decimo secolo. Le due famose Case di Brunswick e di
Este derivano da due figli primogeniti del marchese Azzo.
<i>V.</i> Muratori, <i>Antichità Est.</i>
</p>

<p>
<a id="note222" href="#tag222">222.</a> Anna Comnena loda e sospira con un po' troppo di
libertà questo bel giovinetto, che le venne promesso in isposo
quando fu sciolto l'altro contratto di nozze colla figlia di Guiscardo.
Nel lib. I, pag. 23, ella dice che questo principe era
αγαλμα φυσεως... Θεου χειρων φιλοτιμημα.... χρυσου γενους απορροη
<i>un gioiello dalla natura... una bell'opera delle mani
di Dio... una emanazione dell'età d'oro</i>, ec. (p. 27).
Ella descrive altrove il bianco e il vermiglio della pelle, gli
occhi di falco ec. l. III, p 71.
</p>

<p>
<a id="note223" href="#tag223">223.</a> Anna Comnena (l. I, p. 28-29), Guglielmo Pugliese
(l. IV, p. 271), Gioffredo Malaterra (l. III, c. 13, p. 579,
580). Più circospetto si mostra quest'ultimo; ma il Pugliese dice,
</p>

<div class="poem">
<p><i>Mentitus se Michaelem</i></p>
<p><i>Venerat a Danais quidam seductor ad illum.</i></p>
</div>

<p>
Si lasciò sorprendere da questa frode Gregorio VII; e il
Baronio è quasi l'unico che la voglia sostenere qual verità
(A. D. 1080, n. 44).
</p>

<p>
<a id="note224" href="#tag224">224.</a> <i>Ipse armatae militia non plusquam MCCC milites secum
habuisse, ab eis qui eidem negotio interfuerunt attestatur</i>
(Malaterra, l. III, c. 24, p. 583), e sono i medesimi
che il Pugliese al l. IV, p. 273 chiama <i>equestris gens
ducis, equites de gente ducis.</i>
</p>

<p>
<a id="note225" href="#tag225">225.</a> Εις τριακοντα χιλιαδας <i>da trentamila</i>, così si esprime
Anna Comnena (<i>Alexias</i>, l. I, p. 37), e un tale calcolo concorda
col numero e col carico de' navigli. <i>Ivit in Dyrrachium
cum XV militibus hominum</i>, dice il <i>Chronicon Breve Normannicum</i>
(Muratori, <i>Scriptores</i>, t. V, p. 278). Io mi sono
adoperato a conciliare insieme queste diverse testimonianze.
</p>

<p>
<a id="note226" href="#tag226">226.</a> L'Itinerario di Gerusalemme (p. 609, ediz. Wesseling)
accenna un intervallo ragionevole e vero di mille stadj, o cento
miglia, che stravagantemente hanno duplicato Strabone (l. VI,
pag. 433) e Plinio (<i>Hist. nat.</i> III, 16).
</p>

<p>
<a id="note227" href="#tag227">227.</a> Plinio (<i>Hist. nat.</i> III, 6, 16) assegna QUINQUAGINTA
<i>miglia</i> a questo <i>brevissimus cursus</i>, e indica la vera distanza
da Otranto alla Vallona o Aulon (d'Anville, <i>Analyse
de sa carte des côtes de la Grèce</i>, etc. p. 3-6). Ermolao
Barbaro che sostituisce il vocabolo <i>centum</i> (Hardouin,
not. 66, in Plin. lib. III) avrebbe potuto essere corretto da
quanti piloti veneziani erano usciti di quel golfo.
</p>

<p>
<a id="note228" href="#tag228">228.</a> <i>Infames scopulos Acroceraunia</i>, Horat., <i>Carmen</i> 1 e 3.
Vi è qualche poco di esagerazione nel <i>praecipitem Africum
decertantem aquilonibus et rabiem Noti</i>, e nel <i>monstra natantia</i>
dell'Adriatico; ma Orazio palpitante per la vita di
Virgilio, è un esempio che ben comparisce nella storia della
poesia e dell'amicizia.
</p>

<p>
<a id="note229" href="#tag229">229.</a> Των δε εις τον πωγωνα αυτου εφυβρισαντων <i>insultavanlo
per la barba (che gli mancava)</i> (<i>Alexias</i>, l. IV, p. 106).
Ciò nondimeno i Normanni si radeano la barba; i Veneziani
la lasciavano crescere: di qui avrà avuta origine la mancanza
di barba attribuita, poco felicemente per dir vero, a Boemondo
(Ducange, <i>Not. ad Alex.</i>, p. 283).
</p>

<p>
<a id="note230" href="#tag230">230.</a> Il Muratori (<i>Annali d'Italia</i>, t. IX, p. 136, 137),
osserva che alcuni autori (Pietro Diacono, <i>Chron. Casin.</i>
lib. III, cap. 49) fanno ascendere l'esercito de' Greci a
censettantamila uomini, ma che si può levare il <i>cento</i>, lo
stesso Malaterra indicandone soli settantamila; piccola svista!
Il passo al quale fa allusione il Muratori trovasi nella Cronaca
di Lupo Protospata (<i>Script. ital.</i> t. V, p. 45). Il Malaterra,
(l. IV, 17) parla in termini, ampollosi, ma vaghi, di questa
imperiale spedizione: <i>Cum copiis innumerabilibus</i>, e il Poeta
Pugliese (l. IV, p. 272):
</p>

<div class="poem">
<p><i>More locustarum montes et plana teguntur.</i></p>
</div>

<p>
<a id="note231" href="#tag231">231.</a> <i>V.</i> Guglielmo di Malmsbury, <i>De Gestis Anglor.</i>, l. II,
p. 92. <i>Alexius fidem Anglorum suscipiens, praecipuis familiaritatibus
his eos applicabat, amorem eorum filio transcribens.</i>
Orderico Vitale (<i>Hist. eccles.</i>, l. IV, pag. 508,
l. VII, p. 841) racconta la partenza di questi profughi dall'Inghilterra
e il modo onde presero servigio in Grecia.
</p>

<p>
<a id="note232" href="#tag232">232.</a> <i>V.</i> il Pugliese (l. I, p. 256). Ho già descritto nel capitolo
LIV la storia e l'indole di questi Manichei.
</p>

<p>
<a id="note233" href="#tag233">233.</a> <i>V.</i> il semplice ed ammirabile racconto di Cesare (<i>Comment.
de bell. civil.</i> III, 41-75). Gli è da deplorarsi che
Quinto Icilio (il Signor Guichard) non sia vissuto a bastanza
per far le note a questa parte di essi come le ha fatte alle
azioni campali dell'Affrica e della Spagna.
</p>

<p>
<a id="note234" href="#tag234">234.</a> Παλλας αλλη και μη Σθηνη <i>un'altra Pallade, ma non
Minerva.</i> Il presidente Cousin (<i>Hist. de Constantinople</i>, t. IV,
p. 131, in 12) ha tradotto molto aggiustatamente «che combattea
come una Pallade, benchè non dotta al pari di quella
della Grecia». I Greci aveano composti gli attributi delle loro
divinità di due caratteri poco fatti per accoppiarsi, quello di
Neith, l'artigiana di Sais nell'Egitto, e quello di una vergine
amazzone del lago Tritonio nella Libia (Banier, <i>Mythologie</i>,
t. IV, p. 1-31, in 12).
</p>

<p>
<a id="note235" href="#tag235">235.</a> Anna Comnena (lib. IV, p. 116) ammira con una specie
di terrore le maschili virtù di una tal donna. Queste erano
più famigliari alle Latine, e benchè il Pugliese (lib. IV,
p. 273) faccia menzione della presenza e della ferita della
moglie di Guiscardo, affievolisce l'idea della sua intrepidezza:
</p>

<div class="poem">
<p><i>Uxor in hoc bello Roberti forte sagitta</i></p>
<p><i>Quadam laesa fuit: quo vulnere TERRITA nullam</i></p>
<p><i>Dum sperabat opem, se poene SUBEGERAT hosti.</i></p>
</div>

<p>
Il vocabolo <i>subegerat</i> non è felice che trattandosi di una donna
prigioniera.
</p>

<p>
<a id="note236" href="#tag236">236.</a> Απο της του Ρομπερτου προηγησαμενης μαχης, γινοσηων την
προτων κατα των εναντιων ιππασιαν των Κελτων ανυποιστον <i>dalla
prima battaglia data da Romperto, conoscendo l'invincibile
cavalleria de' Celti che primi combattevano nella fronte</i>
(<i>Anna</i>, l. V, p. 133) ed altrove και γαρ Κελτος ανηρ πας
εποχουμενος μεν ανυπιστος την ορμην, και την θεαν εστιν <i>poichè
il Celta a cavallo è formidabile non che all'impeto, alla
sola vista</i> (pag. 140). La pedanteria adoperata dalla Principessa
nella scelta delle denominazioni classiche ha incoraggiato
il Ducange ad attribuire ai suoi compatrioti l'indole
degli antichi Galli.
</p>

<p>
<a id="note237" href="#tag237">237.</a> Lupo Protospata (t. III, p. 45) dice seimila; Guglielmo
Pugliese più di cinquemila (l. IV, p. 275): nel che è
lodevole e singolare la lor modestia; era sì facile ad essi con
un tratto di penna l'uccidere venti o trentamila scismatici, od
infedeli.
</p>

<p>
<a id="note238" href="#tag238">238.</a> I Romani riguardando come nome di cattivo augurio il
nome <i>Epidamnus</i>, gli sostituirono l'altro <i>Dyrrachium</i> (Plinio,
III, 26), di cui il popolo avea fatto <i>Duracium</i> (<i>V.</i> il
Malaterra), vocabolo che ha qualche somiglianza coll'altro,
<i>durezza.</i> <i>Durando</i> era uno fra i nomi di Roberto, e veramente
Roberto potea chiamarsi un <i>Durando</i>; giuoco scipitissimo
di parole. (Alberic, Monach. <i>in Chron.</i>, <i>V.</i> Muratori,
<i>Annali d'Italia</i>, t. IX, p. 137).
</p>

<p>
<a id="note239" href="#tag239">239.</a> βρουχους και ακριδας ειπεν αν τις αυτους πατερα και υιον
<i>il padre e il figlio erano appellati bruchi e locuste</i> (<i>Anna</i>,
lib. I, pag. 35). Mercè tali comparazioni, tanto diverse
da quelle di Omero, costei s'immagina inspirar disprezzo ed
orrore contra il <i>cattivo animaluzzo</i> che appellasi conquistatore.
Fortunatamente il comun raziocinio, ossia la comune irragionevolezza,
ai lodevoli disegni della greca Principessa fan
guerra.
</p>

<p>
<a id="note240" href="#tag240">240.</a>
</p>

<div class="poem">
<p><i>Prodiit hac auctor Trojanae cladis Achilles.</i></p>
</div>

<p>
Virgilio nel libro secondo dell'Eneide (<i>Larissaeus Achilles</i>)
aggiugne forza alla supposizione del Pugliese (l. I, p. 275),
supposizione non giustificata dalle geografiche descrizioni che
si trovano in Omero.
</p>

<p>
<a id="note241" href="#tag241">241.</a> L'ignoranza ha tradotto των πεδιλων προαλματα, (<i>punte
de' talari</i>) <i>Speroni</i>; e questi impacciavano i cavalieri che
combattevano a piedi (Anna Comnena, <i>Alexias</i>, lib. V,
p. 140). Il Ducange ha dedotto il vero significato di queste
parole da una usanza ridicola, ed incomoda, durata dall'undicesimo
secolo fino al decimoquinto. I ridetti speroni, configurati
a guisa di scorpione, aveano talvolta due piedi e una
catenella d'argento che gli attaccava al ginocchio.
</p>

<p>
<a id="note242" href="#tag242">242.</a> Tutta questa lettera merita di essere letta (<i>Alexias</i>,
l. III, p. 93, 94, 95). Il Ducange non ha intese le seguenti
parole αστροπελεκυν δεδεμενον μετα χρυμαφις. Ho procurato di
dar loro una interpretazione possibilmente plausibile: χρυμαφιου
significa <i>corona d'oro.</i> Simone Porzio (<i>in Lexico graeco-barbar.</i>)
dice che ασροπελεκυς equivale a κεραυνος, πρηστηρ,
lampo.
</p>

<p>
<a id="note243" href="#tag243">243.</a> Intorno a questi principali fatti rimetto i leggitori agli
storici Sigonio, Baronio, Muratori, Mosheim, Saint-Marc
etc.
</p>

<p>
<a id="note244" href="#tag244">244.</a> Le vite di Gregorio VII sono o leggende, o invettive
(Saint-Marc, <i>Abrégé</i>; t. III. p. 233; ec.), e i moderni leggitori
non crederanno più ai suoi miracoli che ai suoi sortilegi.
Nel Leclerc (<i>Vie de Hildebrand, Bibliothèque ancienne
et moderne</i>, t. VIII) si trovano diverse nozioni instruttive a
tale proposito, e molte dilettevoli nel Bayle (<i>Dictionaire
critique, Grégoire VII</i>). Questo pontefice fu, non v'ha dubbio,
un uomo sommo, un secondo Atanasio, in un secolo più
fortunato per la Chiesa. Mi sarà egli lecito aggiugnere che il
ritratto di Atanasio da me offerto nel Capitolo XXI è uno
de' tratti della mia storia de' quali mi trovo meno scontento?
</p>

<p>
<a id="note245" href="#tag245">245.</a> <i>Ciò che qui dice l'autore di Gregorio VII forse è
esagerato; vegga il lettore ciò che abbiamo scritto di questo
Papa famoso in una Nota al vol. IX.</i> (Nota di N. N.)
</p>

<p>
<a id="note246" href="#tag246">246.</a> Anna, col rancore proprio ad una scismatica greca, chiama
Gregorio καταπτυσος ουτς Παπας (lib. I, pag. 32), un
Papa e un prete degno che gli sia sputato addosso; lo accusa
di aver fatto frustare gli ambasciatori di Enrico, di
aver fatto ad essi rader la barba; forse d'averli privati degli
organi della virilità (p. 31-33); ma questo crudele oltraggio
è poco verisimile, nè ben provato. <i>V.</i> la sensata prefazione
del Cousin.
</p>

<p>
<a id="note247" href="#tag247">247.</a>
</p>

<div class="poem">
<p><i>.... Sic uno tempore victi</i></p>
<p><i>Sunt terrae Domini duo: rex Alemannicus iste,</i></p>
<p><i>Imperii rector romani maximus ille.</i></p>
<p><i>Alter ad arma ruens armis superatur: et alter</i></p>
<p><i>Nominis auditi sola formidine cessit.</i></p>
</div>

<p>
È cosa non poco singolare che questo poeta <i>latino</i> parli dell'Imperatore
<i>greco</i> come se governasse l'Impero <i>romano</i>
(t. IV, p. 274).
</p>

<p>
<a id="note248" href="#tag248">248.</a> La narrazione del Malaterra (l. III, c. 37; pag. 587,
588) è autentica, minuta, imparziale. <i>Dux ignem exclamans
urbi incensa</i>, etc. Il Pugliese attenua la disgrazia: <i>inde</i>
quibusdam <i>aedibus exustis</i>, disgrazia che alcune Cronache
parziali si studiano esagerare (Muratori, <i>Annali</i>, t. IX,
pag. 147).
</p>

<p>
<a id="note249" href="#tag249">249.</a> Il Gesuita Donato (<i>De Roma veteri et nova</i>, l. IV,
c. 8, p. 489) dopo avere parlato di una tale devastazione, aggiugne
con grazia: <i>Duraret hodieque in Caelio monte interque
ipsum et Capitolium miserabilis facies prostratae urbis,
nisi in hortorum vinetorumque amenitatem Roma resurrexisset,
ut perpetua viriditate contegeret vulnera et ruinas
suas.</i>
</p>

<p>
<a id="note250" href="#tag250">250.</a> Il titolo di Re promesso, o conferito a Roberto dal sommo
Pontefice (<i>Anna</i> l. I, p. 32) è a bastanza provato dal
Poeta Pugliese (l. IV, p. 270):
</p>

<div class="poem">
<p><i>Romani regni sibi promisisse coronam</i></p>
<p><i>Papa ferebatur.</i></p>
</div>

<p>
e non intendo il perchè questo nuovo tratto di giurisdizione
apostolica spiaceva al Gretser e ad alcuni altri difensori del
Papa.
</p>

<p>
<a id="note251" href="#tag251">251.</a> <i>V.</i> Omero <i>Iliade</i> B. (quanto detesto questo metodo pedantesco
di citare i libri dell'Iliade colle lettere dell'alfabeto
greco!) 87 ec. Le api di Omero offrono l'immagine di una
turba disordinata; perchè la loro disciplina, e i lavori repubblicani
sembrano idee di un secolo posteriore (<i>V. Eneide</i>,
lib. I).
</p>

<p>
<a id="note252" href="#tag252">252.</a> Guglielmo Pugliesi (l. V, p. 276). L'ammirabile porto
di Brindisi ne formava due; il porto esterno offeriva un golfo
coperto da un'isola, il quale per gradi si restringeva, e comunicava,
mediante un canale, nel porto interno che da due bande
comprendea la città. Cesare e la natura, sonosi adoperati a
rovinarlo: e a petto di siffatte potenze che valgono i deboli sforzi
del governo Napolitano? (Swinburne's <i>Travels in the two
Sicilies</i>, vol. I, p. 384-390).
</p>

<p>
<a id="note253" href="#tag253">253.</a> Guglielmo Pugliese (l. V, p. 276) descrive la vittoria
de' Normanni, e dimentica le due sconfitte anteriori, che Anna
Comnena però non dimentica (l. VI, p. 159, 160, 161);
anzi a sua volta, ella inventa, o esagera una quarta battaglia
ove i Veneziani sono vendicati delle perdite sofferte, e del loro
zelo ricompensati. I Veneziani non la pensavano così, poichè
rimossero il loro Doge, <i>propter excidium stoli.</i> (Dandolo
<i>in Chron.</i>, Muratori, <i>Script. rerum italicarum</i>, tom. XII,
pag. 249).
</p>

<p>
<a id="note254" href="#tag254">254.</a> I più autentici fra gli storici, Guglielmo Pugliese,
(l. V, p. 277), Gioffredo Malaterra (l. III, c. 41, p. 589),
e Romualdo di Salerno (<i>Chron. in</i> Muratori, <i>Script. rerum
ital.</i> t. VII) non fanno parola di un tale misfatto, che trovano
tanto evidente Guglielmo di Malmsbury (l. III, p. 107)
e Ruggero di Hoveden (pag. 710, <i>in Scrip. post Bedam</i>).
L'Hoveden anzi ne viene spiegando, come Alessio il Giusto
sposasse, incoronasse, e facesse bruciar viva la complice della
sua colpa. Ma questo Storico inglese è sì cieco che colloca
Roberto Guiscardo, o Wiscard, nel novero de' cavalieri di Enrico
I, il quale ascese al trono quindici anni dopo la morte
del Duca di Puglia.
</p>

<p>
<a id="note255" href="#tag255">255.</a> Anna Comnena cosparge con gioia d'alcuni fiori la tomba
del suo nemico (<i>Alexiade</i>, l. V, p. 162-166); ma il merito
di Guiscardo è ben meglio provato dalla stima e dalla gelosia
di Guglielmo il Conquistatore, ne' cui Stati la famiglia di
Guiscardo vivea. <i>Graecia</i> (dice il Malaterra) <i>hostibus recedentibus
libera laeta quievit: Apulia tota, sive Calabria
turbatur.</i>
</p>

<p>
<a id="note256" href="#tag256">256.</a>
</p>

<div class="poem">
<p><i>Urbs Venusina nitet tantis decorata sepulchris.</i></p>
</div>

<p>
Uno dei migliori versi del Poema del Pugliese (l. V, p. 278).
Guglielmo di Malmsbury (l. III, p. 107) ne ha data cognizione
di un epitafio di Guiscardo, che qui non merita d'aver
luogo.
</p>

<p>
<a id="note257" href="#tag257">257.</a> Ciò nullameno Orazio condotto a Roma sin dalla sua
fanciullezza (<i>Sermon.</i> 1 e 6) avea poche obbligazioni a Venosa,
e le sue reiterate allusioni agl'incerti limiti della Puglia
e della Lucania (<i>Carm.</i> III, 4, <i>Sermon.</i> II, 1) mal si
addicono al suo ingegno e al secolo in cui vivea.
</p>

<p>
<a id="note258" href="#tag258">258.</a> <i>V.</i> Il Giannone (t. II, pag. 88-93) e gli Storici della
prima Crociata.
</p>

<p>
<a id="note259" href="#tag259">259.</a> I Regni di Ruggero e dei Re normanni della Sicilia, tengono
quattro libri della <i>Istoria civile</i> del Giannone (t. II,
l. XI-XIV, p. 136-140), e trovansi qua e là descritti nel nono
e decimo volume degli Annali del Muratori. La <i>Biblioteca
Italica</i> (t. I, pag. 175-222) contiene un compendio
molto utile delle opere del Capecelatro, moderno Napoletano,
che ha pubblicati due volumi sulla storia del suo paese, incominciando
da Ruggero I e venendo inclusivamente a Federico
II.
</p>

<p>
<a id="note260" href="#tag260">260.</a> Giusta le testimonianze di Filisto e di Diodoro, Dionigi
tiranno di Siracusa manteneva un esercito di diecimila uomini a
cavallo, di centomila fantaccini e di quattrocento galee. Si confrontino
l'Hume (<i>Saggi</i>, v. I, p. 268-435) e il Wallace,
avversario di questo istorico, (<i>Numbers of Mankind</i>, p. 306-307).
Tutti i viaggiatori, D'Orville, Reidesel, Swinburne, ec.
parlano delle rovine d'Agrigento.
</p>

<p>
<a id="note261" href="#tag261">261.</a> Un autore contemporaneo che descrive le azioni di Ruggero,
dall'anno 1127 all'anno 1135, fonda i titoli di questo
principe sul merito e sulla possanza del medesimo, sul consenso
de' Baroni, e sull'antichità della monarchia di Palermo
e della Sicilia, senza far parola della investitura di Papa Anacleto
(<i>Alexand. caenobii Telesini abbatis de rebus gestis
regis Rogerii</i>, l. IV, in Muratori, <i>Script. rerum ital.</i>, t. V,
p. 607-645).
</p>

<p>
<a id="note262" href="#tag262">262.</a> I Re di Francia, d'Inghilterra, di Scozia, di Castiglia,
di Aragona, di Navarra, di Svezia, di Danimarca e di
Ungheria. Il trono de' primi tre era assai più antico di quello
di Carlomagno. Fra i sei successivi, i tre primi aveano fondate
colla spada, i tre ultimi col battesimo le loro monarchie.
Il Re d'Ungheria era il solo che avesse avuto l'onore,
o l'affronto di ricevere dal Papa la propria corona.
</p>

<p>
<a id="note263" href="#tag263">263.</a> Fazello, e una folla d'altri Siciliani, hanno immaginata
una incoronazione precedente di alcuni mesi, alla quale nè
il Papa, nè l'Imperatore avrebbero avuta parte (A. D. 1130,
1 maggio). Il Giannone a proprio malgrado la nega (t. II,
p. 137-144): il silenzio dei contemporanei dismentisce una tal
favola, nè vale a sostenerla un preteso chirografo di Messina.
(Muratori, <i>Annali d'Italia</i>, t. IX, p. 340; Pagi, <i>Critica</i>,
t. IV, p. 467, 468).
</p>

<p>
<a id="note264" href="#tag264">264.</a> Ruggero corruppe il secondo ufiziale dell'esercito di
Lottario, il quale fece sonare a ritratta, o piuttosto gridò
alle truppe di ritirarsi: <i>perchè gli Alemanni</i>, aggiugne il
Cinnamo (l. III, c. I, p. 51) <i>non conoscono l'uso delle
trombe.</i> Nell'asserire la qual cosa, ci mostra di non conoscere
egli medesimo gli usi de' popoli che ha descritti.
</p>

<p>
<a id="note265" href="#tag265">265.</a> <i>V.</i> De Guignes, <i>Hist. génér. des Huns</i>, t. I, p. 369-373,
e Cardonne, <i>Hist. de l'Afrique</i>, etc., <i>sous la domination
des Arabes</i>, t. II, p. 70-140. Sembra che questi due
autori abbiamo preso Novairi per loro guida.
</p>

<p>
<a id="note266" href="#tag266">266.</a> Tripoli (dice il Geografo di Nubia, o parlando con più
esattezza il Seriffo al Edrisi) <i>urbs fortis, saxeo muro vallata,
sita prope littus maris. Hanc expugnavit Rogerius,
qui mulieribus captivis ductis, viros peremit.</i>
</p>

<p>
<a id="note267" href="#tag267">267.</a> <i>V.</i> la Geografia di Leone l'Affricano (<i>in Ramusio</i>,
t. I, fol. 74, vers. fol. 75 recto) e i <i>Viaggi di Shaw</i> (p. 110);
il settimo libro del presidente De Thou, e l'undecimo dell'Abate
di Vertot. I cavalieri di Malta ebbero la saggezza di
rifiutare questa piazza, che Carlo V offeriva loro a condizione
di difenderla.
</p>

<p>
<a id="note268" href="#tag268">268.</a> Il Pagi ha indicate con esattezza le conquiste di Ruggero
nell'Affrica: e l'amico di lui, l'abate di Longuerue, ne
illustrò le osservazioni con alcune Memorie arabe (A. D.
1147, n. 26, 27; A. D. 1148, n. 16: A. D. 1153, n. 16).
</p>

<p>
<a id="note269" href="#tag269">269.</a> <i>Appulus et Calaber, Siculus mihi servit et Afer.</i>
Orgogliosa iscrizione, dalla quale apparisce che i vincitori normanni
veniano sempre contraddistinti dai lor sudditi Cristiani
e Musulmani.
</p>

<p>
<a id="note270" href="#tag270">270.</a> Ugone Falcando (<i>Hist. Sicula, in Muratori, Script.</i>,
t. VII, p. 270, 271) attribuisce tali perdite alla negligenza, o
alla perfidia dell'ammiraglio Maio.
</p>

<p>
<a id="note271" href="#tag271">271.</a> Al silenzio degli Storici siciliani, che finiscono troppo
presto, o cominciano troppo tardi, possono supplire Ottone di
Fraysingen (<i>De gest. Freder.</i> I, l. I, c. 33, in Muratori,
<i>Scriptor.</i>, t. VI, pag. 668), il veneziano Andrea Dandolo
(<i>Id.</i>, t. XII, p. 282, 283) e gli Autori greci, Cinnamo (l. III,
c. 2-5) e Niceta (<i>in Manuel.</i> l. II, c. 1-6).
</p>

<p>
<a id="note272" href="#tag272">272.</a> Credo riferirsi alla prigionia e alla liberazione di Luigi
VII il παρ ελιγον ηλθε του αλωναι, <i>venne dall'essere prigioniero
per poco tempo</i>, di Cinnamo l. II, c. 19, p. 47. Il
Muratori, fondandosi sopra assai valevoli testimonianze (<i>Ann.
d'Ital.</i> t. IX, p. 420, 421), si fa beffe del dilicato riguardo
di alcuni autori Francesi i quali asseriscono <i>marisque nullo
impediente periculo ad regnum proprium reversum esse</i>;
del rimanente il loro difensore Ducange, a quanto osservo, si
mostra meno asseverante nel comentare Cinnamo che allorquando
presenta l'edizione del Joinville.
</p>

<p>
<a id="note273" href="#tag273">273.</a> <i>In palatium regium sagittas igneas injecit</i>, dice Dandolo;
ma Niceta (l. II, c. 8, p. 66) trasforma queste frecce
in Βελη αργντεους εχοντα ατρακτους, <i>frecce che aveano la
punta d'argento</i>; aggiugnendo che Manuele qualificava un
tale oltraggio co' vocaboli παιγνιον, γελωτα... γηστευοντα, <i>puerili,
ridicoli... da ladroni.</i> Un compilatore, Vincenzo di Beauvais,
dice che queste frecce erano d'oro.
</p>

<p>
<a id="note274" href="#tag274">274.</a> V. intorno all'invasione dell'Italia, argomento quasi
disdegnato da Niceta, la più accurata storia del Cinnamo (l. IV,
c. 1-15, p. 78-101). Quest'ultimo si fa strada ad una diffusa
narrazione con questo pomposo proemio, περι της Σικελιας
τε, και της Ιταλων εσηεπτετολης, ως και γαυτας Ρωμαιοις
ανασωσαιτο, <i>fu veduto intorno alla Sicilia, e all'Italia, inteso
a restituire a Roma anche quelle province.</i>
</p>

<p>
<a id="note275" href="#tag275">275.</a> Un Autore latino, Ottone (<i>De gestis Friderici</i> I, l. II,
c. 30, p. 734), attesta essere stato finto un tal documento.
Il Greco Cinnamo (l. I, c. 4, p. 78) fa valere una promessa
di restituzione di Corrado, o di Federico. Una frode è sempre
credibile quando viene attribuita ai Greci.
</p>

<p>
<a id="note276" href="#tag276">276.</a> <i>Quod Anconitani graecum imperiunt nimis diligerent....
Veneti speciali odio Anconam oderunt.</i> I <i>beneficia</i> e il <i>flumen
aureum</i> dell'Imperatore erano la cagione di questo effetto,
e forse ancora di una tal gelosia. Il Cinnamo (l. IV,
c. 14) conferma la narrazione latina.
</p>

<p>
<a id="note277" href="#tag277">277.</a> Il Muratori fa menzione di due assedj di Ancona. Il
primo nel 1167, sostenuto contra Federico I, che combattè in
persona (<i>Ann.</i>, t. X, p. 39 ec.), il secondo nel 1173, contra
l'arcivescovo di Magonza, luogotenente di questo principe,
prelato indegno del suo titolo e delle sue cariche (p. 76 ec.).
Le Memorie pubblicate dal Muratori nelle sua grande Raccolta
(t. VI, p. 921-946) al secondo assedio si riferiscono.
</p>

<p>
<a id="note278" href="#tag278">278.</a> Questa circostanza abbiam ricavata da una Cronaca anonima
del Fossa Nova, pubblicata dal Muratori (<i>Script. ital.</i>,
t. VII, p. 874).
</p>

<p>
<a id="note279" href="#tag279">279.</a> Il βασιλειος σημειον, <i>segno regio</i>, del Cinnamo (l. IV,
c. 14, pag. 99) ammette due spiegazioni. Uno stendardo si
conforma meglio ai costumi de' Latini, una immagine a quelli
de' Greci.
</p>

<p>
<a id="note280" href="#tag280">280.</a> <i>Nihilominus quoque petebat, ut quia occasio justa et
tempus opportunum et acceptabile se obtulerant, romani
corona imperii a sancto apostolo sibi redderetur; quoniam
non ad Frederici Alamanni, sed ad suum jus asseruit pertinere</i>
(<i>vit. Alexandri III a cardinal. Aragoniae, in Script.
rer. ital.</i>, t. III, part. I, p. 458). Egli partì per la sua seconda
ambasceria, <i>cum immensa multitudine pecuniarum</i>.
</p>

<p>
<a id="note281" href="#tag281">281.</a> <i>Nimis alta et perplexa sunt</i> (<i>vit. Alexandri III</i>, p. 460,
461), dicea il circospetto Pontefice.
</p>

<p>
<a id="note282" href="#tag282">282.</a> Μηδεν γεσον ειναι λεγλν Ρωμη τη νεοτερα προς την πρεσβυτεραν
παλαι απορραμεισωέ, <i>dicendo non essere alcuna differenza
dalla nuova Roma in confronto all'antica, dopo
averle divise</i>. (Cinnamo, l. IV, c. 14, p. 99).
</p>

<p>
<a id="note283" href="#tag283">283.</a> Il Cinnamo nel suo sesto libro descrive la guerra di
Venezia, che Niceta non ha giudicata degna della sua attenzione.
Il Muratori porta all'anno 1171 e successivi alcune particolarità
che riguardano gl'Italiani, e che non hanno un vezzo
generale per noi.
</p>

<p>
<a id="note284" href="#tag284">284.</a> Romualdo di Salerno (<i>in</i> Muratori, <i>Scr. Ital.</i>, t. VII,
p. 198) fa menzione di una tale vittoria. Ella è cosa assai
singolare che il Cinnamo (l. IV, c. 13, p. 97, 98) si mostri
più animato del Falcando, e racconti particolarità omesse
da questo Storico (p. 208, 270) nel far l'encomio del
Re di Sicilia. Ma l'Autore greco amava le descrizioni, e il
Latino non amava Guglielmo il Cattivo.
</p>

<p>
<a id="note285" href="#tag285">285.</a> <i>V.</i> intorno alla lettera di Guglielmo I, il Cinnamo
(l. IV, c. 15, p. 101, 102) e Niceta (l. II, c. 8). Sarebbe
cosa malagevole il decidere, se i Greci s'ingannassero
eglino stessi, o volessero ingannare il Pubblico con queste adulatrici
descrizioni della grandezza dell'Impero.
</p>

<p>
<a id="note286" href="#tag286">286.</a> Non posso citare a tal luogo altre originali testimonianze
fuor delle miserabili cronache di Sicardo di Cremona (p. 603),
e del Fossa Nova (p. 875) che leggonsi nel settimo volume
storico del Muratori. Il Re di Sicilia inviò le sue truppe <i>contra
nequitiam Andronici... ad acquirendum imperium C. P.</i>
I soldati del medesimo furono <i>capti aut confusi... decepti, captique</i>
da Isacco.
</p>

<p>
<a id="note287" href="#tag287">287.</a> Ne manca qui il soccorso del Cinnamo, e ci vediamo
ridotti a Niceta (<i>Andronico</i>, l. I, c. 7, 8, 9, l. II, c. 1,
<i>Isacco l'Angelo</i>, l. I, c. 1-4) che diviene un contemporaneo
di molto peso. Avendo egli scritto dopo la caduta dell'Imperatore
e dell'Impero non è trascorso in adulazioni: ma il disastro
di Costantinopoli inacerbisce la sua nimistà contro i Latini.
Noterò qui ad onore della letteratura che Eustazio, arcivescovo
di Tessalonica, il famoso comentatore di Omero,
ricusò di abbandonare il suo gregge.
</p>

<p>
<a id="note288" href="#tag288">288.</a> La <i>Historia Sicula</i> di Ugone Falcando che, per parlare
aggiustatamente procede dall'anno 1154 all'anno 1169, trovasi
nel settimo volume della Raccolta del Muratori (p. 259-344),
ed è preceduta (p. 251-258) da una Prefazione, o eloquente
lettera <i>de calamilatibus Siciliae.</i> Il Falcando è stato
soprannomato il Tacito della Sicilia, e, salva l'immensa differenza
che passa fra il primo secolo, e il dodicesimo, tra un
senatore ed un frate, non disputerò al Falcando un simile
onore. Rapida e chiara ne è la narrazione, coraggioso ed elegante
lo stile, sensatissime le osservazioni: conoscea gli uomini,
e cuore d'uomo egli avea. Spiacemi soltanto che abbia
spese le sue fatiche sopra un terreno tanto sterile, ed esteso
sì poco.
</p>

<p>
<a id="note289" href="#tag289">289.</a> I laboriosi Benedettini pensano (<i>Art de vérifier les Dates</i>,
p. 896) che il vero nome di Falcando sia Fulcandus, o
Foucault. A loro avviso, Ugo Foucault, francese d'origine,
che divenne in appresso Abate di S. Dionigi, avea seguìto in
Sicilia il suo protettore, Stefano De La Perche, zio della madre
di Guglielmo II, arcivescovo di Palermo, e Gran Cancelliere
del regno. Ciò nullameno il Falcando ha tutti i sentimenti
di un Siciliano, e il titolo di Alumnus che egli si attribuisce
da sè medesimo, sembra indicare che egli sia nato,
o almeno allevato nell'Isola.
</p>

<p>
<a id="note290" href="#tag290">290.</a> (Falcando p. 303). Riccardo di S. Germano incomincia
la sua Storia dal narrare la morte, e dal far gli encomj di
Guglielmo II. Dopo alcuni epiteti che non significano nulla,
aggiunge: <i>Legis et justitiae cultus tempore suo vigebat in
regno: sua erat quilibet sorte contentus</i> (erano questi uomini?),
<i>ubique pax, ubique securitas, nec latronum metuebat
viator insidias, nec maris nauta offendicula piratarum</i>
(<i>Script. rer. ital.</i> t. VII, p. 969).
</p>

<p>
<a id="note291" href="#tag291">291.</a> <i>Costantia, primis a cunabilis in deliciarum tuarum
affluentia diutius educata, tuisque institutis, doctrinis et
moribus informata, tandem opibus tuis Barbaros delatura
discessit: et nunc cum ingentibus copiis revertitur, ut pulcherrima
nutricis ornamenta barbarica foeditate contaminet......
Intueri mihi jam videor turbulentas Barbarorum
acies.... civitates opulentas et loca diuturna pace florentia,
metu concutere, caede vastare, rapinis atterere et foedare
luxuria: hinc cives aut gladiis intercepti, aut servitute depressi,
virgines constupratae, metronae</i>, etc.
</p>

<p>
<a id="note292" href="#tag292">292.</a> <i>Certe si regem non dubiae virtutis elegerint, nec a
Saracenis Christiani dissentiant, poterit rex creatus, rebus
licet quasi desperatis et perditis subvenire, et incursus hostium,
si prudenter egerit, propulsare.</i>
</p>

<p>
<a id="note293" href="#tag293">293.</a> <i>In Appulis, qui, semper novitate gaudentes, novarum
rerum studiis aguntur, nihil arbitror spei aut fiduciae
reponendum.</i>
</p>

<p>
<a id="note294" href="#tag294">294.</a> <i>Si civium tuorum virtutem et audaciam attendas.....
murorum etiam ambitum densis turribus circumspectum.</i>
</p>

<p>
<a id="note295" href="#tag295">295.</a> <i>Cum crudelitate piratica Theutonum confligat atrocitas,
et inter ambustos lapides, et Ethnae flagrantis incendia</i>,
etc.
</p>

<p>
<a id="note296" href="#tag296">296.</a> <i>Eam partem quam nobilissimarum civitatum fulgor
illustrat, quae et toti regno singulari meruit privilegio praeminere,
nefarium esset... vel Barbarorum ingressu pollui.</i>
Merita di essere letta la descrizione ricercata sì, ma non priva
di vezzo, con cui il Falcando dipinge il palagio, la città, e
l'ubertosa pianura di Palermo.
</p>

<p>
<a id="note297" href="#tag297">297.</a> <i>Vires non suppetunt, et conatus tuos tam inopia civium,
quam paucitas bellatorum elidunt.</i>
</p>

<p>
<a id="note298" href="#tag298">298.</a> <i>At vero, quia difficile est Christianos in tanto rerum
turbine, sublato regis timore, Saracenos non opprimere, si
Saraceni injuriis fatigati ab eis coeperint dissidere, et castella
forte marittima, vel montanas munitiones occupaverint;
ut hinc cum Theutonicis summa virtute pugnandum, illinc
Saracenis crebris insultibus occurrendum, quid putas acturi
sunt Siculi inter has depressi angustias, et velut inter malleum
et incudem multo cum discrimine constituti? Hoc utique
agent quod poterunt, ut se Barbaris miserabili conditione
dedentes, in eorum se conferant potestatem. O utinam
plebis et procerum, Christianorum et Saracenorum vota
conveniant, ut, regem sibi concorditer eligentes, Barbaros
totis viribus, toto conanime, totisque desideriis proturbare
contendant</i>; nel qual voto i Normanni e i Siciliani vengono
confusi fra loro.
</p>

<p>
<a id="note299" href="#tag299">299.</a> La testimonianza di un Inglese, Ruggero di Hoveden
(p. 689), è di poco peso a fronte del silenzio degli Autori
alemanni ed italiani (Muratori, <i>Annali d'Italia</i>, tom. X,
p. 156). Gli ecclesiastici, e i pellegrini che tornavan da Roma,
innumerevoli favole spacciarono sull'onnipotenza del Santo
Padre.
</p>

<p>
<a id="note300" href="#tag300">300.</a> <i>Ego enim in eo cum Theutonicis manere non debeo.</i>
(Caffari, <i>Annales genuenses</i>, in Muratori, <i>Script. rer. ital.</i>
t. VI, p. 367, 368).
</p>

<p>
<a id="note301" href="#tag301">301.</a> <i>V.</i> intorno ai Saracini della Sicilia e di Nocera gli <i>Annali</i>
del Muratori (t. X, p. 149, ed A. D. 1223-1247), il
Giannone (t. II, p. 385); e fra gli originali citati nella Raccolta
del Muratori, Riccardo di S. Germano (t. VII, p. 996),
Matteo Spinelli di Giovenazzo (t. VII, p. 1064), Nicolò di
Jamsilla (t. X, p. 494) e Matteo Villani (t. XIV, l. VII,
p. 103). L'ultimo di questi Scrittori lascia luogo a pensare
che Carlo II della Casa di Angiò, adoperasse l'artifizio anzichè
la violenza per ridurre in soggezione i Saracini di Nocera.
</p>

<p>
<a id="note302" href="#tag302">302.</a> Il Muratori cita il passo di Arnaldo di Lubecca (l. IV,
c. 20): <i>Reparit thesauros absconditos, et omnem lapidum
pretiosorum et gemmarum gloriam, ita ut oneratis 160 sommariis,
gloriose ad terram suam redierit.</i> Ruggero di Hoveden,
che accenna la violazione delle tombe e de' cadaveri
de' monarchi, fa ascendere il valore dello spoglio di Salerno
a dugentomila once d'oro (p. 746). Al qual proposito,
sarei propenso ad esclamare colla giovinetta stordita del La-Fontaine:
«Vorrei aver io quel che ci manca».
</p>

<p>
<a id="note303" href="#tag303">303.</a> Le particolarità da me narrate sulla vita e l'indole di
Mamud sono tolte dal d'Herbelot (<i>Bibl. orient., Mahmud</i>,
p. 533-537), dal De Guignes (<i>Histoire des Huns</i>, t. III,
p. 155-173) e dal nostro concittadino il colonnello Alessandro
Dow (v. I, p. 23-83), il quale ne ha offerti i due primi
volumi della sua storia dell'Indostan, come una traduzione dell'opera
del persiano Feristà. Ma in mezzo ai pomposi ornamenti
di stile adoperati da questo Scrittore, non è sì facile
il discernere, se veramente sia versione, o originale.
</p>

<p>
<a id="note304" href="#tag304">304.</a> La dinastia de' Samanidi durò cenventicinque anni (A.
D. 874-999) sotto il successivo governo di dieci principi.
<i>V.</i> la genealogia de' medesimi, e la caduta della dinastia nelle
tavole del sig. De Guignes (<i>Hist. des Huns</i>, t. I, pag. 404-406).
Alla suddetta dinastia venne dopo quella de' Gaznevidi,
A. D. 999-1183 (<i>V.</i> t. I, p. 239-240). Il metodo serbato da
questo Storico nell'indicare le divisioni de' popoli ha sparsa
non poca confusione sulle epoche, e oscurità quanto ai
luoghi.
</p>

<p>
<a id="note305" href="#tag305">305.</a> <i>Gazna hortos non habet: est emporium et domicilium
mercaturae indicae</i> (Abulfeda, <i>Geogr.</i>; Reiske, <i>Tabul</i> 23,
p. 349; d'Herbelot, p. 364). Niuno fra i viaggiatori moderni
ha visitata questa città.
</p>

<p>
<a id="note306" href="#tag306">306.</a> Fu anzi l'ambasciatore del Califfo di Bagdad che adoperò
questo vocabolo arabo, o caldeo, ed equivalente al nostro
di <i>Signore e Padrone</i> (d'Herbelot, p. 825). Gli Scrittori
bisantini dell'undicesimo secolo si valgono a tradurlo
delle voci Αυτοκρατωρ βασιλευς βασιλεων, e la voce Σουλτανος
o <i>Soldanus</i>, dopo essere passata dai Gaznevidi ai Selgiucidi,
e agli Emiri d'Asia e d'Egitto, vedesi usata spesse volte nel
linguaggio famigliare de' Greci e de' Latini. Il Ducange (<i>Dissert.</i>
16 sopra Joinville, p. 238-240; <i>Gloss. graec. e latin.</i>)
si sforza per provare che il titolo di Sultano veniva adoperato
nell'antico regno di Persia; ma chimeriche sono le prove dal
medesimo adotte: ei fonda tal sua opinione sopra un nome
proprio de' temi di Costantino (II, 11), sopra un passo di
Zonara, che ha confuse le epoche, e sopra una medaglia di
Kai-Kosrù, il quale non è, come pensa il Ducange, il Sassanide
del secolo XVI, ma il Selgiucida d'Iconium che viveva
nel tredicesimo secolo (De Guignes, <i>Hist. des Huns</i>,
t. I, p. 246.)
</p>

<p>
<a id="note307" href="#tag307">307.</a> Feristà, giusta i racconti del Dow (<i>Hist. of Hindostan</i>,
v. 1, p. 49), fa menzione di un'arma da fuoco che diceasi
adoperata fra gli eserciti degl'Indù; ma non m'indurrò sì
facilmente a persuadermi di tale uso anticipato dell'artiglieria
(A. D. 1008), e piacerebbemi esaminare prima il testo,
indi l'autorità di Feristà che vivea nel secolo XVII alla Corte
Mogolla.
</p>

<p>
<a id="note308" href="#tag308">308.</a> Kinnoga o Canoga (l'antica Palimbotra), vien collocata
a 27° 3ʼ di lat. e 80° 11ʼ di long. <i>V.</i> D'Anville (<i>Antiq.
de l'Indie</i>, p. 60-62), e la correzione del Maggiore Rennel
che ha visitati i paesi in persona. (<i>V.</i> la sua eccellente
<i>Memoria</i> sulla carta dell'Indostan, p. 37-43). Molte riduzioni
sono da farsi sui trecento gioiellieri, e sulle trentamila botteghe
di noci di <i>areca</i>, e sulle sessantamila bande di musici
ec. numerati da Abulfeda (<i>Geogr. Tab.</i> XV, pag. 274:
Dow, vol. I, p. 16).
</p>

<p>
<a id="note309" href="#tag309">309.</a> Feristà chiama i Portoghesi gl'idolatri europei (Dow,
vol. I, p. 66). <i>V.</i> Abulfeda, p. 272, e la <i>Carte da l'Indostan</i>,
del Rennel.
</p>

<p>
<a id="note310" href="#tag310">310.</a> D'Herbelot, <i>Biblioth. orientale</i>, p. 527. Del rimanente
queste lettore, questi apoftegmi ec. offrono di rado il linguaggio
del cuore, e il motivo delle pubbliche azioni.
</p>

<p>
<a id="note311" href="#tag311">311.</a> Essi citano a cagion d'esempio un rubino di quattrocentocinquanta
<i>miskali</i> (Dow, vol. I, pag. 53) ossia di sei
libbre e tre once: mentre il più grosso fra i rubini trovato
nel tesoro di Dely non pesava che diciassette <i>miskali</i> (<i>Voyages
de Tavernier</i>, part. II, p. 280). Ben vero è che nell'Oriente
si dà il nome di rubino a tutte le pietre colorate (p. 355),
e che il Tavernier ne aveva vedute tre, più grosse e più preziose
del ridetto rubino, fra le gemme <i>del nostro gran re, il
più potente e il più magnifico di tutti i re della terra</i>
(p. 376).
</p>

<p>
<a id="note312" href="#tag312">312.</a> Dow, t. I, pag. 65. Dicesi che il sovrano di Kinnoga
avea duemilacinquecento elefanti. (Abulfeda, <i>Geogr. Tab.</i> XV,
p. 274). Il lettore può, giovandosi di queste particolarità intorno
all'India, correggere una nota del Capitolo VIII, t. I,
o seguendo quella nota correggere queste particolarità.
</p>

<p>
<a id="note313" href="#tag313">313.</a> <i>V.</i> un'esatta e verisimile descrizione di questi costumi
pastorali nella Storia di Guglielmo arcivescovo di Tiro (l. I,
c. 7, <i>Gesta Dei per Francos</i>; p. 633-634), ed altra importantissima
nota che è dovuta all'editore della <i>Histoire généalogique
des Tatars</i>, p. 535-538.
</p>

<p>
<a id="note314" href="#tag314">314.</a> Possono attingersi contezze sulle prime migrazioni dei
Turcomanni, sull'incerta origine de' Selgiucidi nella storia
laboriosa degli Unni scritta dal de Guignes (t. I, <i>Tables chronolog.</i>
l. V, t. III, l. VII, IX, X), nella <i>Biblioth. oriental.</i>
del d'Herbelot (pag. 799-802, 897, 901), in Elmacin
(<i>Hist. Saracen.</i> pag. 331-333), e in Abulfarage (<i>Dynast.</i>,
p. 221, 222).
</p>

<p>
<a id="note315" href="#tag315">315.</a> Dow, <i>Hist. of Indostan</i>, vol. I, pag. 89, 95, 98. Ho
copiato questo passo, per dare un saggio sul modo di scrivere
dell'Autore persiano: ma suppongo che per una bizzarra fatalità
lo stile di Feristà sarà stato perfezionato da quello di
Ossian.
</p>

<p>
<a id="note316" href="#tag316">316.</a> Il Zendekan del d'Herbelot (p. 1028), il Dindaka del
Dow (vol. I, pag. 97), secondo tutte le apparenze sono la
stessa cosa che il Dandanekan di Abulfeda (<i>Geograph.</i> p. 345
Reiske), piccola città del Korasan, distante due giornate da
Marù, e celebre in Oriente perchè vi nasce la bambagia, e gli
abitanti suoi la lavorano.
</p>

<p>
<a id="note317" href="#tag317">317.</a> Gli Storici bisantini (Cedreno t. II, p. 766, 767, Zonara
t. II, p. 235, Niceforo Briennio, p. 21), hanno qui confuso
le epoche e i luoghi, i nomi e le persone, le cagioni e
gli effetti. L'ignoranza e gli errori di questi Greci, nè qui mi
fermerò a diciferarli, possono inspirar molti dubbj sulla storia
di Ciassare e di Ciro, tal quale la raccontano i più eloquenti
fra i loro predecessori.
</p>

<p>
<a id="note318" href="#tag318">318.</a> Guglielmo di Tiro (l. I, c. VII, p. 633). Il metodo
di trar gli augurj dalle frecce è antico e celebre nell'Oriente.
</p>

<p>
<a id="note319" href="#tag319">319.</a> D'Herbelot (pag. 801). Del rimanente, quando la posterità
di Selgiuk fu pervenuta all'apice delle grandezze, non
si mancò di celebrarlo, come trentaquattresimo discendente del
grande Afrasiab, imperatore di Turan (p. 800). La genealogia
tartara di Zingis ne fa conoscere un altro modo di adulare
e un'altra favola: al dir dello storico Mirkond, i Selgiucidi
di Alankavà derivano da una vergine (p. 801, col. 2);
e se questi sono i <i>Zalzut</i> di Abulgazi-Bahadur-Kan (<i>Hist.
généalog.</i> p. 148) vien citata in favor loro una testimonianza
di molto peso; quella di un principe tartaro, discendente di
Zingis, di Alankavà, o Alancù, e di Oguz-Kan.
</p>

<p>
<a id="note320" href="#tag320">320.</a> Per effetto di un lieve cambiamento, Togrul-Beg trovasi
essere il Tangroli-Pix de' Greci. Il d'Herbelot (<i>Bib.
orient.</i> p. 1027, 1028) e il De Guignes (<i>Hist. des Huns</i>,
t. III, p. 189-201) raccontano con molta esattezza le particolarità
del regno e dell'indole di Togrul.
</p>

<p>
<a id="note321" href="#tag321">321.</a> Cedreno (t. II, p. 774, 775) e Zonara (t. II, p. 257)
colle solite lor cognizioni sugli affari di Oriente, ne dipingono
questo ambasciatore come uno <i>Sceriffo</i> che simile al <i>Syncellus</i>
del Patriarca, sia stato il vicario e il successore del Califfo.
</p>

<p>
<a id="note322" href="#tag322">322.</a> Ho tolta da Guglielmo di Tiro una tal distinzione fra
i Turchi e i Turcomanni, distinzione almeno popolare e spontanea.
I nomi sono gli stessi e la sillaba <i>man</i> ha lo stesso
valore negli idiomi persiano e teutonico. Pochi fra i critici ammetteranno
l'etimologia di Giacomo di Vitry (<i>Hist. Hieros.</i>
l. I, c. II, p. 1061), secondo il quale, Turcomanni significa
Turci, e Comani un popolo mescolato.
</p>

<p>
<a id="note323" href="#tag323">323.</a> <i>È vero, che la religione maomettana non ha culto
d'Immagini; e se i Cristiani lo avevano, siccome esso nè per
la teoria, nè per la pratica non era, come pure non è,
un'idolatria, così non sembra aver egli potuto indurre i
popoli idolatri del Settentrione ad abbracciare a poco a poco
il Cristianesimo. Molti poi di quei popoli s'erano fatti
Ariani, ma non Cattolici.</i> (Nota di N. N.)
</p>

<p>
<a id="note324" href="#tag324">324.</a> <i>Histoire génér. des Huns</i>, t. III, p. 165, 166, 167.
Il De Guignes cita Abulmahasan, storico dell'Egitto.
</p>

<p>
<a id="note325" href="#tag325">325.</a> <i>V.</i> la Biblioteca orientale, agli articoli <i>Abbassidi</i>, <i>Caher</i>
o <i>Cayem</i>, e gli Annali di Elmacin e di Abulfaragio.
</p>

<p>
<a id="note326" href="#tag326">326.</a> Ho tolte dal signor De Guignes (t. III, p. 197-198)
le particolarità che a questa stravagante cerimonia si riferiscono;
e il dotto Autore le ha tratte da Bondari, che ha composta
in arabo la storia dei Selgiucidi (t. V, p. 365). Nulla
mi è noto sul carattere di questo Bondari, nè intorno al
paese, o al secolo, ne' quali ha vissuto.
</p>

<p>
<a id="note327" href="#tag327">327.</a> <i>Eodem anno</i> (A. E. 455) <i>obiit princeps Togrul-Becus...
Rex fuit clemens, prudens, et peritus regnandi, cujus
terror corda mortalium invaserat, ita ut obedirent ei
reges atque ad ipsum scriberent.</i> Elmacin, <i>Hist. Saracen.</i>,
p. 342, vers. Erpenii.
</p>

<p>
<a id="note328" href="#tag328">328.</a> <i>V.</i> intorno le guerre de' Turchi e de' Romani, Zonara,
Cedreno, Scilitzes, il continuator di Cedreno, e Niceforo
Briennio Cesare. I due primi erano frati, uomini di Stato i
due ultimi; nondimeno tali erano i Greci d'allora, che appena
distinguesi fra gli uni e gli altri qualche differenza di stile e
di carattere. In quanto spetta agli Orientali mi sono prevalso,
giusta il solito, delle erudite ricchezze del d'Herbelot (<i>V.</i> gli
articoli de' primi Selgiucidi), e delle esatte ricerche del signor
De Guignes (<i>Hist. des Huns</i>, t. III, l. X).
</p>

<p>
<a id="note329" href="#tag329">329.</a> ’Εφερετος γαρ εν Τουρηοις λογος, ως ειη πεπρωμενον ηαταραφηναι
το Τουρηων γενος απο της τοιαυτης δυναμεως, αποιαν
ο Μακεδον Αλεξανδρος εχωι κατασρεψατο Περσος. <i>Corse voce
fra i Turchi, essere destino che da tanta potenza fosse rovesciata
la stirpe turca, come per Alessandro Macedone
furono sconfitti i Persiani.</i> (Cedreno, t. II, p. 791). Nulla
v'ha di inverisimile nella credulità del volgo, e i Turchi
aveano imparata dagli Arabi la Storia, o la leggenda di Escander
Dulcarnio. (D'Herb. p. 317, ec.)
</p>

<p>
<a id="note330" href="#tag330">330.</a> <i>Certamente che Dio fa vedere alcune volte subito, e
chiaramente il suo castigo.</i> (Nota di N. N.)
</p>

<p>
<a id="note331" href="#tag331">331.</a> Οι και Ιβεριαν ηαι Μεσοποταμιαν, και Αρμενοιαν οικουσι
και οι την Ιουδαικην του Νεσορου και των Ακεφαλων θρησκεδουτιν
αιρεσιν, <i>quelli che abitano l'Iberia e la Mesopotamia, e
l'Armenia, e quelli che seguono l'eresia giudaica di Nestorio,
e degli Acefali. V.</i> inoltre le osservazioni di Scilitzes
a piè della pagina di Cedreno (t. II, p. 834), poichè le costruzioni
equivoche di questo Greco non mi inducono tuttavia a
credere che egli abbia confuso il Nestorianismo e l'eresia dei
Monofisiti. Egli parla frequentemente di μενις, χολος, οργη
Θεου, <i>ira, bile, collera di Dio</i>, qualità che mi sembrano appartenere
a tutt'altro che ad un ente perfetto; ma la cieca
dottrina del ridetto scrittore è costretta a confessare che una
tal collera οργε, μενις etc., non tardò a percotere i Latini
ortodossi.
</p>

<p>
<a id="note332" href="#tag332">332.</a> Se i Greci avessero conosciuto il nome di Georgiani
(Stritter, <i>Memoriae Byzant.</i>, t. IV, Iberica), io ne attribuirei
l'etimologia all'agricoltura di questi popoli, come quella
del Εκυθαι γεωδγοι, <i>Sciti, Georgj</i> (agricoltori) d'Erodoto
(l. IV, c. 18, pag. 289, ediz. di Wesseling). Ma tal
voce non rinveniamo nè fra i Latini (Giacomo di Vitry, <i>Hist.
Hierosol.</i>, c. 79, p. 1095), nè fra gli Orientali (d'Herbelot,
p. 407), se non se dopo le crociate, e divotamente è stata
tolta dal nome di S. Giorgio di Cappadocia.
</p>

<p>
<a id="note333" href="#tag333">333.</a> Mosheim, <i>Instit. Hist. eccles.</i>, p. 632. <i>V.</i> inoltre nei
<i>Voyages de Chardin</i> (t. I, p. 171-174) i costumi e il culto
di questa popolazione tanto avvenente e spregevole. La genealogia
da' Principi georgiani incominciando da Adamo, e venendo
sino ai nostri giorni, leggesi nelle Tavole del sig. de
Guignes (t. I, p. 433-438).
</p>

<p>
<a id="note334" href="#tag334">334.</a> Costantino Porfirogeneta fa menzione di queste città.
(<i>De administ. imper.</i> l. II, c. 44, p. 119.) Gli Scrittori bizantini
dell'undicesimo secolo ne parlano parimente chiamandola
Mantzichierte, che molti confondono con Teodosiopoli;
ma il Delisle, nelle sue note e nella sua Carta, ha determinata
la situazione di Malazkerd. Abulfeda (<i>Geogr., Tab.</i> 18,
p. 310) la vuole una piccola città, costrutta di pietre nere,
provveduta d'acqua, ma priva di alberi ec.
</p>

<p>
<a id="note335" href="#tag335">335.</a> Gli Uzj de' Greci (Stritter, <i>Memor. byzant.</i>, t. III,
p. 923-948) sono i Gozz degli Orientali (<i>Hist. des Huns</i>,
t. II, p. 122; t. III, p. 533 ec.). Se ne trovano sulle rive del
Danubio e del Volga, nell'Armenia, nella Sorìa, e nel Korasan,
e sembra che il nome di Uzj sia stato dato all'intera
popolazione de' Turcomanni.
</p>

<p>
<a id="note336" href="#tag336">336.</a> Gioffredo Malaterra (l. I, c. 33) accenna con distinzione
<i>Urselius</i> (il <i>Russelius</i> di Zonara) fra i Normanni che
sottomisero la Sicilia, e gli attribuisce il soprannome di Baliol.
Gli Storici inglesi raccontano in qual guisa i Bailleul vennero
dalla Normandia a Durham; fabbricarono il castello di
Bernard sul Tees; fecero entrare nella loro famiglia una erede
di Scozia ec. Il Ducange (<i>Note ad Nicephor. Briennium</i>,
l. II, c. 4) ha fatte diverse indagini su questo argomento
per onorare il presidente di Bailleul, il cui padre avea abbandonato
la professione dell'armi per vestire la toga.
</p>

<p>
<a id="note337" href="#tag337">337.</a> Elmacin (p. 343, 344) accenna un tal numero che il
verisimile non eccede; pure Abulfaragio (p. 227) lo riduce a
quindicimila uomini a cavallo, e il D'Herbelot (p. 102) a
dodicimila. Del rimanente lo stesso Elmacin fa ascendere a
trecenmila uomini l'esercito imperiale, ed anche Abulfaragio
si esprime in tal guisa. <i>Cum centum hominum millibus,
multisque equis et magna pompa instructus.</i> I Greci si astengono
dall'indicare alcun numero determinato.
</p>

<p>
<a id="note338" href="#tag338">338.</a> Gli autori greci non asseriscono così chiaramente che
il Sultano si sia ritrovato alla battaglia: assicurano che Arslan
diede il comando delle truppe al suo eunuco, e che indi si ritirò
lungi dal campo ec. Parlano forse in tal guisa per ignoranza,
o per gelosia, o il fatto sarebbe mai vero?
</p>

<p>
<a id="note339" href="#tag339">339.</a> Questo Andronico era figliuolo di Cesare Giovanni Duca,
fratello dell'Imperator Costantino (Ducange, <i>Fam. byzant.</i>
p. 165). Niceforo Briennio, mentre loda le virtù, e attenua
le colpe (l. I, p. 30-38, l. II, p. 53) di cotest'uomo,
confessa ciò nonostante l'odio del medesimo contra Romano.
ου πανυ δε φιλιως εχον προς βασιλεα <i>non avea dramma
d'affetto pel re</i>. Scilitzes narra in più chiare note il tradimento
di Andronico.
</p>

<p>
<a id="note340" href="#tag340">340.</a> Niceforo e Zonara operano saggiamente nel tacer questo
fatto, raccontato da Scilitzes e da Manasse, ma che non
pare troppo credibile.
</p>

<p>
<a id="note341" href="#tag341">341.</a> Gli Orientali fanno ascendere a tali somme, assai verisimili,
il riscatto e il tributo. Ma i Greci conservano un modesto
silenzio, eccetto Niceforo Briennio, il quale osa sostenere
che gli articoli erano ουκ αναξιας Ρομαιων αρχης <i>non indegni
dell'Impero Romano</i>, e che l'Imperatore avrebbe preferita
la morte ad un obbrobrioso negoziato.
</p>

<p>
<a id="note342" href="#tag342">342.</a> Le particolarità intorno alla sconfitta e alla prigionia di
Romano Diogene leggonsi in Giovanni Scylitzes (<i>ad calcem</i>Cedreni, t. II, p. 835, 843), in Zonara (t. II, pag. 281-284),
in Niceforo Briennio (l. I, p. 25-32), in Glica (p. 325-327),
in Costantino Manasse (pag. 134), in Elmacin (<i>Hist.
Saracen.</i>, p. 343, 344), in Abulfaragio (<i>Dynast.</i>, p. 227),
in d'Herbelot (pag. 102-103), De-Guignes (tom. III, p. 207-211).
Oltre ad Elmacin e Abulfaragio, co' quali ho acquistata
famigliarità, lo Storico degli Unni ha consultato Abulfeda
e Bensciuma suo compilatore, una Cronaca de' Califfi composta
da Soyuri, l'egiziano Abulmahasen e l'affricano Novairi.
</p>

<p>
<a id="note343" href="#tag343">343.</a> Il D'Herbelot (p. 103, 104) e il De Guignes (t. III,
p. 212, 213), sulle tracce degli scrittori orientali, raccontano
le circostanze di questa morte sì rilevante; ma niun d'essi
nelle sue narrazioni ha conservata la vivacità del descrivere
di Elmacin (<i>Hist. Saracen.</i>, p. 344, 345).
</p>

<p>
<a id="note344" href="#tag344">344.</a> Un critico celebre (il defunto dottore Johnson, che ha
esaminato con tanto rigore gli epitafj di Pope) troverebbe forse
argomento a ridire sulle parole di questa sublime iscrizione:
Venite a Maru. Chi legge l'iscrizione, vi si dée già trovare.
</p>

<p>
<a id="note345" href="#tag345">345.</a> La <i>Biblioteca orientale</i> ne presenta il testo per la storia
del regno di Malek (p. 452, 543, 544, 654-655), e la
<i>Histoire générale des Huns</i> (t. III, p. 214-224) ripete i
fatti medesimi aggiugnendo quelle correzioni e que' supplimenti
soliti in esse a trovarsi. Confesso che, se mi mancassero
le disamine fatte da questi due dotti Francesi, in mezzo al
Mondo orientale, mi troverei affatto perduto.
</p>

<p>
<a id="note346" href="#tag346">346.</a> V. un eccellente Discorso posto in fine alla <i>Storia
di Nadir-Shah</i>, di ser William Jones, e gli articoli de' poeti
Amak, Anvari, Rascidi, ec., nella <i>Biblioteca orientale.</i>
</p>

<p>
<a id="note347" href="#tag347">347.</a> Questo Principe turco nomavasi Keder-Kan. Provveduto
di quattro sacchi di monete d'oro e d'argento attorno al suo
sofà, le distribuiva a piene mani ai poeti che gli recitavano
versi (d'Herbelot, p. 107). Tutte queste cose possono essere
vere; ma non comprendo egualmente la possibilità che il ridetto
principe regnasse nella Transossiana ai tempi di Malek
Sà, e anche meno che il primo oscurasse in fasto e munificenza
il secondo. Credo che Keder regnasse sull'incominciare,
non verso la fine dell'undicesimo secolo.
</p>

<p>
<a id="note348" href="#tag348">348.</a> <i>V.</i> Chardin, <i>Voyages en Perse</i>, t. II, p. 235.
</p>

<p>
<a id="note349" href="#tag349">349.</a> L'Era Gelalea (Gelaleddin, la Gloria della Fede, era
uno fra i nomi, o titoli attribuiti a Malek-Sà), veniva prefissa
ai 15 marzo, A. H. 471, A. D. 1079. Il dottore Hyde
ha riportate le testimonianze originali de' Persiani e degli Arabi.
(<i>De Religione veterum Persarum</i>, c. 16, p. 200-211).
</p>

<p>
<a id="note350" href="#tag350">350.</a> Anna Comnena parla di questo regno de' Persiani come
απασης κακοδαιμονεσερον πενιας, <i>la maggiore di tutte le calamità.</i>
Ella toccava i nove anni sul finire del regno di Malek-Sà
(A. D. 1092); e quando narra che questo monarca
fu assassinato, confonde il Sultano col suo Visir. (<i>Alexias</i>,
l. VI, p. 177, 178).
</p>

<p>
<a id="note351" href="#tag351">351.</a> Sono essi conosciuti sì poco, che il De Guignes, dopo
tutte le sue indagini, si è limitato a trascrivere (t. I, p. 244;
t. III, part. I, p. 269, ec.) la storia, o piuttosto il registro
de' Selgiucidi di Kerman, qual trovasi nella Biblioteca
orientale. Cotesta dinastia è sparita prima della fine del
duodecimo secolo.
</p>

<p>
<a id="note352" href="#tag352">352.</a> Il Tavernier, solo forse tra i viaggiatori che sia andato
sino a Kerman, ne descrive la capitale, come un grande villaggio
caduto in rovina, situato in mezzo ad una fertile contrada
distante di venticinque giorni da Ispahan, e ventisette
da Ormus. (<i>Voyages en Turquie et en Perse</i>: p. 107-110).
</p>

<p>
<a id="note353" href="#tag353">353.</a> Stando ai racconti di Anna Comnena, i Turchi dell'Asia
Minore obbedivano ai <i>decreti d'arresto</i>, ossia <i>Sciaus</i>
del gran Sultano (<i>Alexias</i>, l. VI, p. 470), il quale, ella
dice, teneva alla sua Corte i due figli di Solimano (p. 180).
</p>

<p>
<a id="note354" href="#tag354">354.</a> Petis de la Croix (<i>Vie de Gengis-khan</i>, p. 161), cita
questa espressione che giusta ogni apparenza ad un poeta persiano
appartiene.
</p>

<p>
<a id="note355" href="#tag355">355.</a> Nel narrare la conquista dell'Asia Minore, il De-Guignes
non ha potuto giovarsi in modo alcuno degli scrittori arabi
o turchi che si contentano di offerire una sterile genealogia
de' Selgiucidi di Rum; e poichè i Greci furono ritrosi a palesare
la propria ignominia, i moderni storici son ridotti a fondarsi
unicamente sopra poche parole sfuggite a Scilitze (p.
860, 863), a Niceforo Briennio (p. 88-91, 92 ec., 103, 104),
e ad Anna Comnena (<i>Alexias</i>, p. 91, 92, ec., 168, ec.).
</p>

<p>
<a id="note356" href="#tag356">356.</a> Così il paese di Rum viene descritto dall'armeno Haiton,
autore di una Storia tartara che leggesi nelle Raccolte
del Ramusio e del Bergeron (<i>V.</i> Abulfeda, <i>Geogr.</i>, <i>Climat</i>
17, p. 301-305.).
</p>

<p>
<a id="note357" href="#tag357">357.</a> <i>Abbiamo già mostrato in una Nota al vol. IX che la
Divinità di Gesù Cristo era già stata creduta anche prima
del Concilio generale di Nicea, adunato nell'anno 325, dove
poi fu scritto il Credo ec. coll'espressione</i> Consustantialem,
<i>che spiega, e stabilisce appunto la Divinità di Gesù
Cristo.</i> (Nota di N. N.)
</p>

<p>
<a id="note358" href="#tag358">358.</a> <i>Dicit eos quemdam abusione sodomitica intervenisse
episcopum</i> (Guibert. Abbat., <i>Hist. Hierosol.</i>, l. I, p. 468).
Ella è cosa singolare che il medesimo popolo ne abbia offerto
ai nostri giorni un non dissimile tratto. «Non vi sono orridezze,
dice il Barone di Tott nelle sue <i>Memorie</i> (t. II, p.
193) che cotesti Turchi non abbiano commesse; e simili a
soldati che senza sentir legge o freno nel sacco di una città,
non si appagano di manomettere tutto a lor grado, ma aspirano
anche a' successi non lusinghieri in modo veruno, alcuni
Spai sfogarono la loro libidine sulle persone del vecchio
rabbino della Sinagoga, e dell'arcivescovo greco».
</p>

<p>
<a id="note359" href="#tag359">359.</a> L'Imperatore, ossia l'Abate Giberto, descrive la scena
del campo turco come se vi fosse stato in persona. <i>Matres
correptae in conspectu filiarum, multipliciter repetitis diversorum
coitibus vexabantur. Cum filiae assistentes carmina
praecinere saltando cogerentur. Mox eadem passio ad filias</i>,
ec.
</p>

<p>
<a id="note360" href="#tag360">360.</a> <i>V.</i> diverse particolarità intorno Antiochia e la morte di Solimano
in Anna Comnena (<i>Alexias</i>, l. VI, p. 168, 169),
colle note del Ducange.
</p>

<p>
<a id="note361" href="#tag361">361.</a> Guglielmo di Tiro (l. I, c. 9, 10, p. 635) offre descrizioni
le più autentiche e le più deplorabili sulle conquiste
de' Turchi.
</p>

<p>
<a id="note362" href="#tag362">362.</a> Nella sua lettera al conte di Fiandra, sembra che Alessio
avvilisca il suo carattere e il decoro imperiale; pure il
Ducange la ravvisa per autentica (<i>Not. ad Alexiad.</i>, p.
335, ec.), benchè sia piuttosto una parafrasi dell'Abate Giberto
storico che vivea ai giorni di Alessio. Il testo greco è
perduto e tutti i traduttori e copisti hanno potuto dire col
citato Giberto (p. 475) <i>verbis vestita meis</i>, privilegio d'una
indefinita estensione.
</p>

<p>
<a id="note363" href="#tag363">363.</a> Due passi estesissimi ed originali di Guglielmo, arcivescovo
di Tiro (l. I, c. 1-10; l. XVIII, c. 5, 6), il principale
autore dell'opera <i>Gesta Dei per Francos</i>, contengono
sicurissime particolarità intorno alla storia di Gerusalemme,
cominciando da Eraclio, e venendo sino ai tempi delle Crociate.
Il De Guignes ha composta una dotta Memoria sul commercio
che, prima delle Crociate, avevano nel Levante i Francesi
ec. (<i>Mém. de l'Acad. des inscript.</i>, t. XXXVII, p.
467-500).
</p>

<p>
<a id="note364" href="#tag364">364.</a> <i>Secundum dominorum dispositionem, plerumque lucida,
plerumque nubila recepit intervalla, et aegrotantium more,
temporum praesentium gravabatur, aut respirabat qualitate</i>
(l. I, c. 3, p. 630). La latinità di Guglielmo di Tiro non
è affatto sprezzabile; ma quando egli racconta essere trascorsi
quattrocentonovanta anni fra il tempo della caduta e quello
in cui fu ripresa Gerusalemme, ne mette una trentina di più.
</p>

<p>
<a id="note365" href="#tag365">365.</a> <i>V.</i> intorno alle corrispondenze di Carlo Magno con Terra
Santa Eginardo (<i>De vita Caroli Magni</i>, c. 16, p. 79-82),
Costantino Porfirogeneta (<i>De administr. imperii</i>, l. II, c. 26,
p. 80), e il Pagi (<i>Critica</i>, t. III, A. D. 800, n. 13, 14,
15).
</p>

<p>
<a id="note366" href="#tag366">366.</a> Il Califfo concedè diversi privilegi <i>Amalphitanis viris
amicis et utilium introductoribus</i> (<i>Gesta Dei</i>, p. 934). Il
commercio di Venezia nell'Egitto e nella Palestina, non può
vantare sì antica data, quando mai non si ammettesse la burlesca
traduzione di un Francese che confondea le due fazioni
del Circo (<i>Veneti et Prasini</i>) co' Veneziani e coi Parigini.
</p>

<p>
<a id="note367" href="#tag367">367.</a> <i>I pellegrini cristiani, a norma della loro fede, dovevano
visitare la tomba di Gesù Cristo, come figlio di Dio,
ed i pellegrini maomettani, secondo la loro credenza, visitavano
quella di Maometto come semplice loro Profeta,
ed inviato da Dio.</i> (Nota di N. N.)
</p>

<p>
<a id="note368" href="#tag368">368.</a> Una cronaca araba di Gerusalemme, presso l'Assemani
(<i>Bibl. orient.</i>, t. I, p. 628; t. IV, p. 368), attesta l'incredulità
del Califfo e dello storico. Ciò nullameno Cantacuzeno
osa appellarsi ai Musulmani medesimi sulla realtà di questo
perpetuo miracolo.
</p>

<p>
<a id="note369" href="#tag369">369.</a> L'erudito Mosheim ha discusso separatamente quanto
a tal preteso prodigio si riferisce nelle sue dissertazioni sulla
Storia Ecclesiastica (t. II, p. 214-306. <i>De lumine sancti
sepulchri</i>).
</p>

<p>
<a id="note370" href="#tag370">370.</a> <i>Giacchè Gesù Cristo che ha fatto tanti miracoli, come
sappiamo dagli Evangelisti, poteva operare anche questo,
non dovevasi usare l'espressione</i> pia frode.
(Nota di N. N.)
</p>

<p>
<a id="note371" href="#tag371">371.</a> Guglielmo di Malmsbury (l. IV, c. 11, 209) cita l'Itinerario
del monaco Bernardo, testimonio oculare, che visitò
Gerusalemme nell'anno 870; e la testimonianza di lui vien
confermata da un altro pellegrino, che di alcuni anni avealo
preceduto; e il Mosheim asserisce che i Franchi cotesta frode
inventarono poco dopo la morte di Carlomagno.
</p>

<p>
<a id="note372" href="#tag372">372.</a> I nostri viaggiatori, Sandys (p. 134), Thevenot (p.
621-627), Maundrell (p. 94, 95) ec., descrivono questa stravagante
burletta. I Cattolici si trovano imbarazzati nel determinare
il tempo in cui finì il miracolo, e gli fu sostituita la
frode.
</p>

<p>
<a id="note373" href="#tag373">373.</a> Gli stessi Orientali confessano la frode, adducendone
poi a giustificazione la necessità e diverse mire edificanti, per
cui fu inventata (<i>Mémoires du chevalier d'Arvieux</i>, t. II,
p. 140; Giuseppe Abudacni, <i>Hist. Coph.</i>, c. 20); ma io non
farò prova, come il Mosheim, di indicare il modo onde il creduto
miracolo si operava; e penso che i nostri viaggiatori sono
caduti in abbaglio volendo spiegare la liquefazione del sangue
di S. Gennaro.
</p>

<p>
<a id="note374" href="#tag374">374.</a> Possono consultarsi il D'Herbelot (<i>Bibl. orient.</i>, p. 411),
il Renaudot (<i>Hist. patriar. Alex.</i>, p. 390-397, 400, 401),
Elmacin (<i>Hist. Saracen.</i>, p. 321-323), e Marei (p. 384-386),
storico dell'Egitto, tradotto dall'arabo nell'alemanno per
opera del Reiske, e ch'io mi sono fatto interpretare verbalmente
da un amico.
</p>

<p>
<a id="note375" href="#tag375">375.</a> La religione dei Drusi è nascosta sotto il velo della ignoranza
e della ipocrisia. Il segreto della loro dottrina viene comunicato
ai soli Eletti che conducono una vita contemplativa.
Quanto ai Drusi delle classi comuni, i più indifferenti di
tutti gli uomini, si conformarono, giusta le circostanze, al culto
de' Maomettani, o a quello de' Cattolici dei loro dintorni. Le poche
cose che si sanno, o, a dir meglio, le poche cose che meritano
essere conosciute intorno a questa popolazione, trovansi nel
Niebur; il quale Autore ha accuratamente esaminati i paesi
da lui trascorsi (<i>Voyages</i>, t. II, p. 354-357), e nel secondo
volume del Viaggio recente ed instruttivo del Sig. Volney.
</p>

<p>
<a id="note376" href="#tag376">376.</a> <i>V.</i> Glaber, l. III, c. 7, e gli <i>Annali</i> del Baronio e del
Pagi, A. D. 1009.
</p>

<p>
<a id="note377" href="#tag377">377.</a> <i>Per idem tempus ex universo orbe tam innumerabilis
multitudo coepit confluere ad sepulchrum Salvatoris Hierosolimis,
quantum nullus hominum prius sperare poterat.
Ordo inferioris plebis.... mediocres.... reges et comites....
praesules.... mulieres multae nobiles cum pauperioribus....
pluribus enim erat mentis desiderium mori priusquam ad
propria reverterentur.</i> (Glaber., l. IV, c. 6; Bouquet, <i>Historiens
de France</i>, t. X, p. 50).
</p>

<p>
<a id="note378" href="#tag378">378.</a> Glaber (l. III, c. 1). Katona (<i>Hist. crit. reg. Hungar.</i>,
t. I, pag. 304-311) si fa ad esaminare, se S. Stefano
abbia fondato un monastero a Gerusalemme.
</p>

<p>
<a id="note379" href="#tag379">379.</a> Il Baronio (A. D. 1064, n. 43-56) ha copiata la maggior
parte de' racconti originali d'Ingolfo, di Mariano e di
Lamberto.
</p>

<p>
<a id="note380" href="#tag380">380.</a> V. Elmacin (<i>Hist. Saracen.</i>, p. 349, 350), e Abulfaragio
(<i>Dynast.</i>, p. 237, vers. Pocock). Il De Guignes (<i>Histoire
des Huns</i>, t. III, part. I, p. 215, 216) aggiugne le
testimonianze, o piuttosto i nomi di Abulfeda e di Novairi.
</p>

<p>
<a id="note381" href="#tag381">381.</a> Dal tempo della spedizione di Isar Atsiz (A. E. 469,
A. D. 1076) fino all'espulsione degli Ortokidi (A. D. 1096).
Ciò nonostante Guglielmo di Tiro (l. I, c. 16, p. 633) assicura
che Gerusalemme rimase trentotto anni in potere dei
Turchi; ed una Cronaca araba citata dal Pagi (t. IV, p. 202),
suppone che un generale Carizmio l'abbia sottomessa al Califfo
di Bagdad, nell'anno dell'E. 463, di Gesù Cristo 1070.
Queste date tanto lontano mal si accordano colla storia generale
dell'Asia, e son ben certo che nell'anno di Gesù Cristo
1064 il <i>regnum Babylonicum</i> (del Cairo) trovavasi tuttavia
nella Palestina (Baronius, A. D. 1064, n. 56).
</p>

<p>
<a id="note382" href="#tag382">382.</a> De Guignes, <i>Histoire des Huns</i>, t. I, p. 249-252.
</p>

<p>
<a id="note383" href="#tag383">383.</a> Guglielmo di Tiro (l. I, c. 8, p. 634) si dà molta
briga nell'ingrandire i mali che i Cristiani soffrivano. I Turchi
pretendeano un <i>aureus</i> da ciascun pellegrino. Il <i>caphar</i>
de' Franchi è oggidì di quattordici dollari, nè di tal volontaria
tassa l'Europa lamentasi.
</p>

<p>
<a id="note384" href="#tag384">384.</a> L'origine del vocabolo <i>Picard</i>, e per conseguenza di
<i>Picardie</i>, non più remota del duodicesimo secolo, è affatto
singolare, e deriva da un scherno, meramente accademico, sugli
studenti dell'università di Parigi, venuti dalle frontiere della
Francia, o della Fiandra, ai quali a motivo della indole loro
litigiosa fu attribuito l'epiteto di <i>Picards.</i> (Valois, <i>Notitia
Galliarum</i>, pag. 447; Longuerue, <i>Descript. de la France</i>,
pag. 54).
</p>

<p>
<a id="note385" href="#tag385">385.</a> Guglielmo di Tiro (l. I, c. 11, p. 637, 638) descrive
così l'Eremita: <i>Pusillus, personna contemplibilis, vivacis
ingenii, et oculum habens perspicacem gratumque, et sponte
fluens ei non deerat eloquium.</i> (<i>V.</i> Alberto d'Aix, p. 185;
Giberto, p. 482; Anna Comnena in <i>Alex.</i>, l. X, p. 284 ec.,
e le <i>Note</i> del Ducange, p. 349).
</p>

<p>
<a id="note386" href="#tag386">386.</a> <i>Ultra quinquaginta millia, si me possunt in expeditione
pro duce et pontifice habere, armata manu volunt in
inimicos Dei insurgere, et ad sepulchrum Domini ipso ducente
pervenire.</i> (Greg. VII, <i>epist.</i> 2, 31, t. XII, p. 322,
<i>Concil.</i>).
</p>

<p>
<a id="note387" href="#tag387">387.</a> <i>V.</i> le vite originali di Urbano II, scritte da Pandolfo
Pisano, e da Bernardo Guido nel Muratori (<i>Rerum ital.
script.</i>, t. III, part. I, 352, 353).
</p>

<p>
<a id="note388" href="#tag388">388.</a> Cotesta donna è conosciuta sotto i nomi di Prasse, Euprecia,
Eufrasia e Adelaide. Ella era figlia di un principe russo,
e vedova di un Margravio di Brandeburgo (Struw, <i>Corp.
Hist. german.</i> p. 340).
</p>

<p>
<a id="note389" href="#tag389">389.</a> <i>Henricus odio eam coepit habere: ideo incarceravit
eam, et concessit ut plerique vim ei inferrent; imo filium
hortans ut eam subagitaret</i> (Dodechin, <i>Continuat. Marian.
Scot., apud</i> Baron., A. D. 1092 n. 4), e nel Concilio
di Costanza, da Bertoldo, <i>rerum inspector</i> viene indicata;
<i>quae se tantas et tam inauditas fornicationum spurcitias, et
a tantis passam fuisse conquesta est, etc. e indi a Piacenza:
satis misericorditer suscepit, eo quod ipsam tantas spurcitias
non tam commisisse, quam invitam pertulisse, pro certo
cognoverit papa cum sancta synodo</i> (Ap. Baron. A. D. 1093,
n. 4, 1094, 3). Bizzarro argomento alle infallibili decisioni di
un Pontefice e di un Concilio![*]. Cotali abbominazioni ripugnano
a tutti i sentimenti della natura umana, cui non può alterare
una contesa che alla mitra e all'anello si riferisca. Sembra
ciò nullameno che questa femmina sciagurata si lasciasse indurre
dai preti a raccontare, o ad attestare colla propria sottoscrizione
alcuni fatti obbrobriosi per essa e per suo marito
ad un tempo.
</p>

<p>
* <i>I cattivissimi costumi di quel tempo davano tali sospetti
ai Concilj, che per mancanza di buone leggi, di saggia
politica, d'illuminati magistrati, e in somma d'incivilimento,
dovevano udire tali cose, e rimediarvi, e giudicarne:
di que' secoli di mezzo, disse dottamente il Sabellico,
ed abbiam noi maggior diritto di dirlo, giacchè di
molto andarono innanzi le scienze, da Sabellico a noi</i>: stupor
et amentia quaedam oblivioque morum invaserant hominum
animos. (Nota di N. N.)
</p>

<p>
<a id="note390" href="#tag390">390.</a> <i>V.</i> la Descrizione e gli <i>Atti del Sinodo di Piacenza</i>
(<i>Concil.</i> t. XII, p. 821 ec.).
</p>

<p>
<a id="note391" href="#tag391">391.</a> Giberto, nato in Francia tesse egli stesso l'elogio del
valore e della pietà di sua nazione, la quale co' detti e coll'esempio
predicò la Crociata: <i>Gens nobilis, prudens, bellicosa,
dapsilis et nitida.... Quos enim Britones, Anglos, Ligures,
si bonis eos moribus videamus, non illico Francos
homines appellemus?</i> (pag. 478). Egli medesimo per altro
confessa che la vivacità de' suoi compatriotti degenera in vane
millanterie (pag. 502), e in petulanza verso gli estranei
(p. 483).
</p>

<p>
<a id="note392" href="#tag392">392.</a> <i>Per viam quam jamdudum Carolus magnus, mirificus
rex Francorum, aptari fecit usque C. P.</i> (<i>Gesta Franc.</i>,
p. 1, Roberto Monaco, <i>Hist. Hieros.</i>, l. I, p. 33 ec.).
</p>

<p>
<a id="note393" href="#tag393">393.</a> Giovanni Tilpino, o Turpino fu arcivescovo di Reims
nell'anno di Cristo 773. Dopo il 1000, un frate delle frontiere
della Spagna compose il romanzo che porta in fronte il
nome di questo prelato, e ove questo Monsignore vien tratto a
dipingersi da sè medesimo, com'uomo al vino e alle risse
propenso. Ciò nullameno, tanta era in que' tempi l'opinione
del merito degli ecclesiastici, il pontefice Calisto II, A. D. 1122,
riconobbe un tale apocrifo libro, siccome autentico, e l'Abate
Sugger lo ha citato rispettosamente nelle grandi Cronache di
S. Dionigi (Fabric. <i>Biblioth. latin. medii aevi</i>, ediz. Mansi,
t. IV, pag. 161).
</p>

<p>
<a id="note394" href="#tag394">394.</a> <i>V. Etat de la France</i>, del Conte di Boulainvilliers,
t. I, p. 180, 182, e il secondo volume delle <i>Observations
sur l'Histoire de France</i> dell'abate Mably.
</p>

<p>
<a id="note395" href="#tag395">395.</a> Nelle province australi della Loira, i primi Capeti
godeano appena della supremazia feudale; d'ogni lato la Normandia,
la Brettagna, l'Aquitania, la Borgogna, la Lorena
e la Fiandra, restrigneano i limiti della Francia, così propriamente
detta. <i>V.</i> Adr. Valois, <i>Notitia Galliarum.</i>
</p>

<p>
<a id="note396" href="#tag396">396.</a> Questi Conti, usciti d'un ramo secondogenito de' duchi
di Aquitania, vennero finalmente da Filippo Augusto spogliati
della massima parte de' loro dominj; e i vescovi di Clermont
insensibilmente diventarono i sovrani della città (<i>Mélanges
tirés d'une grande Biblioth.</i>, t. XXXVI, p. 288 ec.).
</p>

<p>
<a id="note397" href="#tag397">397.</a> <i>V.</i> gli Atti del Concilio di Clermont (<i>Concil.</i>, t. XII,
p. 829, ec.).
</p>

<p>
<a id="note398" href="#tag398">398.</a> <i>Confluxerunt ad concilium e multis regionibus, viri
potentes et honorati innumeri, quamvis cingulo laicalis militiae
superbi</i> (Baldric, testimonio occulare, p. 86-88; Roberto
monaco, p. 31-32; Gugl. di Tiro, 1, 14-15, p. 639-641;
Giberto, p. 478-480; Foulcher di Chartres, p. 382.)
</p>

<p>
<a id="note399" href="#tag399">399.</a> La tregua di Dio (<i>Treva</i> o <i>treuga Dei</i>) ebbe la sua
prima origine in Aquitania, nel 1032; biasimata da alcuni vescovi,
come occasione prossima di spergiuro, rifiutata dai Normanni
che in contraddizione co' lor privilegi la riguardarono
(<i>V.</i> Ducange, <i>Gloss. lat.</i> t. VI, 682-685).
</p>

<p>
<a id="note400" href="#tag400">400.</a> <i>Deus vult! Deus vult!</i> era il grido del Clero che intendeva
il latino (Robert. Monach, l. I, p. 32). I Laici che
parlavano il dialetto provenzale, o di Limoges lo corrompevano
esclamando: <i>Deus lo volt</i> o <i>Die el volt!</i> V. <i>Chron.
Cassinense</i>, l. IV, c. II, p. 497, nel Muratori, <i>Script. rerum
ital.</i>, t. IV, e Ducange, <i>Diss.</i> XI, p. 207, sopra Joinville,
e <i>Gloss. lat.</i>, t. II, p. 690. Quest'ultimo autore offre
nella sua Prefazione un saggio difficile anzichè no del dialetto
di Rouergue nel 1100; e le circostanze di luogo e di
tempo, si avvicinano assai a quelle in cui il Concilio di Clermont
fu tenuto (p. 15, 16).
</p>

<p>
<a id="note401" href="#tag401">401.</a> Essi la portavano per lo più sull'omero, ricamata in
oro o in seta, ovvero fatta di due pezzi di drappo cuciti
sull'abito. Nella prima spedizione di tal genere tutte queste Croci
erano rosse; nella terza i soli Francesi aveano serbato questo
colore. I Fiamminghi preferirono croci verdi, bianche gl'Inglesi
(Ducange, t. II, p. 651). Pure il rosso sembra il color
favorito del popolo inglese, e in tal qual modo nazionale, se
abbiasi riguardo ai loro stendardi e alle loro vesti militari.
</p>

<p>
<a id="note402" href="#tag402">402.</a> Il Bongars che ha pubblicate le relazioni originali delle
Crociate, adotta con compiacenza il titolo fanatico prescelto
da Giberto, <i>Gesta Dei per Francos.</i> Alcuni critici proposero
l'ammenda <i>Gesta</i> diaboli <i>per Francos</i> (Hannau 1611, 2 vol.
in-fol.). Offrirò qui brevemente la nota degli autori da me
consultati per la storia della prima Crociata collocandoli nell'ordine
in cui si trovano nella raccolta, 1. <i>Gesta Francorum</i>;
2. Roberto il monaco; 3. Balderico; 4. Raimondo d'Agiles;
5. Alberto d'Aix; 6. Foulcher di Chartres; 7. Giberto;
8. Guglielmo di Tiro; 9. Radolfo Cadomense <i>de gestis Tancredi</i>(<i>Script. rer. ital.</i> t. V, p. 285-333), e 10. Bernardo
Tesoriere, <i>De acquisitione Terrae Sanctae</i> (tom. VII,
pag. 664-848). Quest'ultimo fu ignoto ad un autore francese
moderno che ha composto un lungo registro critico degli
storici delle Crociate (<i>Esprit des Croisades</i>, tom. I,
p. 13-141), e i cui giudizj credo nella massima parte poter
confermare. Non mi è riuscito il procacciarmi che tardi la
raccolta degli Storici francesi del Duchesne. 1. <i>Petri Tudebodi
sacerdotis Sivracensis Historia de Hierosolymitano
Itinere</i> (t. IV, p. 773-815), è stata rifusa nelle opere del
primo scrittore anonimo, del Bongars. 2. La storia in versi
della prima Crociata, in sette libri divisa (p. 890-912), oltre
all'essere assai sospetta, è ben poco istruttiva.
</p>

<p>
<a id="note403" href="#tag403">403.</a> Se il lettore si farà ad esaminare la prima scena della
prima parte dell'Enrico IV, troverà nel testo del Shakespeare
gli slanci naturali dell'entusiasmo, e nelle note del dottore
Johnson gli sforzi di uno spirito vigoroso, ma ad un tempo
pregiudicato, che avidamente afferra tutti i pretesti per odiare
e perseguitare chiunque nelle opinioni religiose da lui differisca.
</p>

<p>
<a id="note404" href="#tag404">404.</a> Il sesto discorso del Fleury intorno alla Hist. ecclesiast.
(p. 223-261) contiene un esame filosofico sulla cagione e su
gli effetti delle Crociate.
</p>

<p>
<a id="note405" href="#tag405">405.</a> Muratori (<i>Antiq. ital. medii aevi</i>, t. V, <i>Dissert.</i> 68,
p. 709-768) e il sig. Chais (<i>Lettres sur les jubilées et sur les
indulgences</i>, t. II, Lettres 21 e 22, p. 478-556) discutono
ampiamente il soggetto della penitenza e delle indulgenze
del Medio evo. Avvi però fra essi questa diversità che il dotto
Italiano dipinge con moderazione, e forse con troppo deboli
tinte, gli abusi della superstizione, mentre il ministro olandese
gli esagera con eccesso di acerbità.
</p>

<p>
<a id="note406" href="#tag406">406.</a> Lo Schmidt (<i>Ist. degli Alemanni</i>, t. II, p. 211-220,
452-462) offre uno scritto del Codice penitenziale di Regino
nel nono secolo e di Burcardo nel decimo. A Worms in uno
stesso anno furono commessi cinquantacinque assassinj.
</p>

<p>
<a id="note407" href="#tag407">407.</a> <i>Il male di que' tempi, nel quale erano involti i laici
del pari, che gli ecclesiastici, ed i difetti delle discipline
stesse colle quali pretendevasi porvi rimedio, sono già descritti
lungamente dagli Storici. I progressi della civiltà,
l'ordinamento delle leggi, la cognizione del vero ben pubblico,
la buona filosofia, nata, a cresciuta lentamente, ma
sodamente, dopo il coltivamento della lettere, e delle arti
che a lei disposa, ed elevò gli animi, ci condussero ad
uno stato oltremodo migliore, onde noi riguardiamo con
compassione quei passati secoli, ne' quali si aveva una falsa
idea dell'indulgenze.</i> (Nota di N. N.)
</p>

<p>
<a id="note408" href="#tag408">408.</a> Si può provare all'evidenza che fino al dodicesimo secolo
il <i>solidus</i> d'argento, o lo scellino, valea dodici danari
o soldi, e che venti <i>solidi</i> equivaleano al peso di una libbra
d'argento, una lira sterlina in circa. La moneta inglese si
trova ridotta ad un terzo del suo valore primitivo, e la
francese ad un quinto.
</p>

<p>
<a id="note409" href="#tag409">409.</a> <i>Una qualche parte di queste grandi somme era impiegata
a benefizio de' poveri; ma questa disposizione, per
sè stessa pia, non faceva, non altrimenti, che quella simile
de' ricchissimi monasteri, che alimentare l'infingardaggine,
ed impedire il movimento dell'industria, una delle
vere sorgenti della prosperità di un popolo.</i>
(Nota di N. N.)
</p>

<p>
<a id="note410" href="#tag410">410.</a> <i>È noto che v'erano cattive costumanze intorno la
remissione de' peccati, e intorno al genere di penitenza,
onde cancellarli.</i> (Nota di N. N.)
</p>

<p>
<a id="note411" href="#tag411">411.</a> Ad ogni centinaio di battiture, il penitente si purificava
recitando un salmo; e tutto il Salterio accompagnato da
quindicimila staffilate scontava cinque anni di penitenza canonica.
</p>

<p>
<a id="note412" href="#tag412">412.</a> La vita e le imprese di san Domenico l'Incuoiato si
trovano riferite da Pier Damiano, ammiratore ed amico di
questo Santo. <i>V.</i> Fleury (<i>Hist. ecclés.</i>, t. XIII, p. 96-104).
Il Baronio (A. D. 1056, n. 7) osserva, sulle tracce di Damiano,
quanto fosse venuto in usanza un tal modo di espiazione
(<i>Purgatorii genus</i>), ed anche fra le più ragguardevoli
matrone (<i>sublimis generis</i>).
</p>

<p>
<a id="note413" href="#tag413">413.</a> A un quarto di reale, o anche ad un mezzo reale per
battitura. Sancio Pansa non mettea tanto cara l'opera sua;
nè forse era più mariuolo.... Mi ricordo aver veduto ne' <i>Voyages
d'Italie</i> del padre Labat (t. VII, p. 16-29) una pittura
ammirabile della destrezza d'uno di cotesti giornalieri.
</p>

<p>
<a id="note414" href="#tag414">414.</a> <i>Quicumque pro sola devotione, non pro honoris vel
pecuniae adeptione, ad liberandam ecclesiam Dei Jerusalem
profectus fuerit, iter illud pro omni paenitentia reputetur.</i>
(<i>Canon., Concilio di Clermont</i>, II, p. 829). Giberto
chiama <i>novum salutis genus</i> questo pellegrinaggio (p. 471),
e tratta, quasi da filosofo, un tale argomento.
</p>

<p>
<a id="note415" href="#tag415">415.</a> Tali erano almeno la fiducia de' Crociati, e l'opinione
unanime degli Storici d'allora (<i>Esprit des Croisades</i>,
t. III, p. 477); giusta la teologia ortodossa però, le preghiere
pel riposo dell'anime dovrebbero essere incompatibili coi
meriti del martirio.
</p>

<p>
<a id="note416" href="#tag416">416.</a> I venturieri scriveano lettere intese a confermare tutte
queste belle speranze, <i>ad animandos qui in Francia residerant.</i>
Ugo di Reiteste vantavasi di avere in sua porzione una
abbazia e dieci castella, pretendendo che la conquista di Aleppo
altre cento glie ne frutterebbe. (Guibert, p. 554, 555).
</p>

<p>
<a id="note417" href="#tag417">417.</a> Nella sua lettera, o vera, o falsa, al conte di Fiandra,
Alessio fa un miscuglio de' rischi della Chiesa, delle reliquie
de' Santi e dello <i>amor auri et argenti et pulcherrimarum
faeminarum voluptas</i> (p. 476): come se, montando in collera,
osserva Giberto, le donne greche fossero più belle delle francesi.
</p>

<p>
<a id="note418" href="#tag418">418.</a> V. i privilegi de' <i>Crucesignati</i>, immunità da' debiti,
usure, ingiurie, braccio secolare ec. Essi erano sotto la perpetua
salvaguardia del Papa (Ducange, t. II, p. 651, 652).
</p>

<p>
<a id="note419" href="#tag419">419.</a> <i>Facevano bene a procacciarsi denari, perchè non dobbiam
sempre attendere miracoli.</i> (Nota di N. N.)
</p>

<p>
<a id="note420" href="#tag420">420.</a> Giberto (p. 481) offre una pittura vivacissima di questa
frenesia generale. Egli era nel picciol numero di que' suoi
contemporanei, capaci di esaminare e apprezzare con freddezza
di mente la scena straordinaria che innanzi agli occhi accadeagli:
<i>Erat itaque videre miraculum caro omnes emere,
atque vili vendere</i>, ec.
</p>

<p>
<a id="note421" href="#tag421">421.</a> <i>Per quanto grande fosse il fanatismo, e la cecità
degli uomini in quel tempo, bisognava che l'Autore non
solamente citasse cotesta specie di pagamento, ma lo provasse
con qualche esempio particolare.</i> (Nota di N. N.)
</p>

<p>
<a id="note422" href="#tag422">422.</a> Trovansi nell'opera (<i>Esprit des Croisades</i>, t. III,
p. 169, ec.) intorno a questi stigmi alcune particolarità tolte
da autori ch'io non ho confrontati.
</p>

<p>
<a id="note423" href="#tag423">423.</a> <i>Fuit et aliud scelus detestabile in hac congregatione
pedestris populi, stulti et vesanae levitatis, anserem quemdam
divino spiritu asserebant afflatum, et capellam non
minus eodem repletam; et hos sibi duces secundae viae fecerant</i>,
ec. (Alberto d'Aix, l. I, c. 31, p. 169). Se cotesti
contadini fossero stati fondatori di un impero, vi avrebbero
potuto introdurre, come in Egitto, il culto degli animali
che la filosofia de' lor discendenti avrebbe giustificato sotto il
velo di qualche sottile e speciosa allegoria.
</p>

<p>
<a id="note424" href="#tag424">424.</a> Beniamino di Tudela descrive lo stato de' suoi confratelli
ebrei, dimoranti sulle rive del Reno, partendosi da
Colonia; questi erano ricchi, generosi, istrutti, benefici, e
l'arrivo del Messia con impazienza aspettavano (<i>Viaggi</i> t. I,
p. 243-245, di Baratier). Ebbero d'uopo di un periodo di settanta
anni (egli scrivea verso l'anno 1170) per rilevarsi dopo
le perdite e le stragi sofferte.
</p>

<p>
<a id="note425" href="#tag425">425.</a> Lo spogliamento e le strage degli Ebrei che per ogni
Crociata rinnovellavansi, vengono dipinti come cose indifferenti
dagli storici di quella età. Vero è che S. Bernardo (<i>epist.</i>
363, t. I, p. 329) avverte i Francesi orientali che <i>non sunt
Judaei persequendi, non sunt trucidandi.</i> Ma un frate, rivale
di S. Bernardo, predicava un'affatto opposta dottrina.
</p>

<p>
<a id="note426" href="#tag426">426.</a> <i>V.</i> la <i>Descrizione contemporanea dell'Ungheria</i> in
Ottone di Freysingen (l. II, c. 31) e nel Muratori (<i>Script.
rerum ital.</i>, t. VI, p. 665, 666.).
</p>

<p>
<a id="note427" href="#tag427">427.</a> Gli antichi Ungaresi, senza eccettuarne Turotzio, sono
male istrutti della prima Crociata, che, secondo essi, si ridusse
a passar tutta per un sol luogo. Il Katona, costretto,
come noi, a citare gli scrittori francesi confronta però con
cognizione de' luoghi l'antica e la moderna geografia. <i>Ante
portam Cyperon</i> est Sopron o Poson, <i>Mallevilla</i>, Zemlim,
<i>Fluvius Maroe</i>, Sava; <i>Lintax</i>, Leith; <i>Mesebroche vel Merseburg</i>,
Onar, o Moson; <i>Tollemburg</i>, Praga (<i>De regibus
Hungar.</i>, t. III, p. 19-93).
</p>

<p>
<a id="note428" href="#tag428">428.</a> Anna Comnena (<i>Alexias</i>, l. X, p. 287) descrive questo
οσων κολωνος, <i>monte d'ossa</i>, υψηλον και βαθος και πλατος
και πλατος αξιολογωτατον, <i>alto e scosceso e largo, degnissimo
di memoria</i>; i Franchi medesimi, all'assedio di Nicea,
se ne prevalsero per fabbricare un muro.
</p>

<p>
<a id="note429" href="#tag429">429.</a> Trovansi alla successiva <a href="#specchietto">p. 301</a> in un picciolo specchio
i rimandi particolari agli Storici che scrissero i grandi avvenimenti
della prima Crociata.
</p>

<p>
<a id="note430" href="#tag430">430.</a> L'autore dello <i>Esprit des Croisades</i> ha poste in dubbio,
e avrebbe anche potuto negare a suo grado, la crociata
e la tragica morte del Principe Svenone, e de' suoi mille cinquecento,
o quindicimila Danesi trucidati in Cappadocia dal
sultan Solimano; ne ha conservata a bastanza la memoria il
Tasso nell'ottavo suo canto.
</p>

<p>
<a id="note431" href="#tag431">431.</a> Gli avanzi del regno di <i>Lotharingia</i>, o Lorena, vennero
divisi in due Ducati, della Mosella, e della Mosa; il primo
ha conservato il suo nome; l'altro ha acquistato quello di
Ducato del Brabante. (Valois, <i>Notit. Gall.</i>, p. 283-288).
</p>

<p>
<a id="note432" href="#tag432">432.</a> <i>V.</i> nella <i>Descrizione della Francia</i>, dell'abate di Longuerue
gli articoli intorno a Bologna (part. I, p. 47, 48,
<i>Bouillon</i>; p. 134). Nell'atto di sua partenza Goffredo diede
in pegno alla Chiesa il Ducato di Buglione, ottenendone tredicimila
marchi.
</p>

<p>
<a id="note433" href="#tag433">433.</a> <i>V.</i> in Guglielmo di Tiro (l. IX, c. 5-8), il carattere
di Buglione; il suo antico divisamento, in Giberto (p. 485);
l'infermità, e il voto ch'ei fece, in Bernardo il Tesoriere
(c. 78).
</p>

<p>
<a id="note434" href="#tag434">434.</a> Anna Comnena suppone che Ugo ostentasse nascita,
potenza e ricchezze (l. X, p. 288); i due ultimi articoli potevano
forse a qualche contestazione esser soggetti, ma una ευγενεια,
<i>nobiltà</i> celebre, più di settecent'anni addietro nella reggia
di Costantinopoli, attestava come antica fosse in Francia
la dignità de' Capeti.
</p>

<p>
<a id="note435" href="#tag435">435.</a> <i>V.</i> Guglielmo Gometicense (l. VII, c. 7, p. 672,673,
<i>in Camdem Normannicis</i>). Roberto impegnò il Ducato di
Normandia per un centesimo di quanto ne è rendita annuale
a' dì nostri. Diecimila marchi possono valutarsi un mezzo milione
di lire, e la Normandia oggigiorno paga ogn'anno al
Re cinquantasette milioni (Necker, <i>Administ. des finances</i>,
t. I, p. 287).
</p>

<p>
<a id="note436" href="#tag436">436.</a> La lettera che Stefano scrisse a sua moglie trovasi, inserita
nello <i>Spicilegium</i> di Dom Luc d'Acheri (t. IV), e
citata nello <i>Esprit des Croisades</i> (t. I, p. 65).
</p>

<p>
<a id="note437" href="#tag437">437.</a> <i>Unius enim, duum, trium seu quatuor oppidorum
dominos quis numeret? Quorum tanta fuit copia, ut non
vix totidem Trojana obsidio coegisse putetur.</i> Così esprimesi
Giberto colla sua sempre dilettevole vivacità. (p. 486).
</p>

<p>
<a id="note438" href="#tag438">438.</a> È cosa straordinaria che Raimondo di San Gille, personaggio
secondario nella Storia delle Crociate, sia dagli scrittori
greci ed arabi collocato a capo degli eroi di questa spedizione
(Anna Comnena, <i>Alex.</i> l. X, XI, e Longuerue, p. 129).
</p>

<p>
<a id="note439" href="#tag439">439.</a> <i>Omnes de Burgundia et Alvernia, et Vescovania et
Gothi</i> (di Linguadoca) <i>provinciales appellabantur, coeteri
vero Francigenae et hoc in exercitu; inter hostes autem
Franci dicebantur.</i> (Raimondo d'Agiles, p. 144.)
</p>

<p>
<a id="note440" href="#tag440">440.</a> La città natalizia, ossia il primo appannaggio di questo
Raimondo, era dedicata a sant'Egidio, il nome del qual
Santo, ai giorni della prima Crociata, i Francesi convertirono
nell'altro di <i>Saint-Gilles</i> o <i>Saint-Giles</i> (san Gille). Situata
nella Bassa Linguadoca, fra Nimes e il Rodano, questa città,
vanta una Collegiata di cui lo stesso Raimondo è stato
il fondatore (<i>Mélanges tirés d'une grande Bibliothèque</i>,
t. XXXVII, p. 51).
</p>

<p>
<a id="note441" href="#tag441">441.</a> Erano genitori di Tancredi il marchese Odone il Buono,
ed Emma, sorella del gran Roberto Guiscardo. Fa maraviglia
che la patria di un tanto illustre personaggio sia sconosciuta.
Il Muratori, con molta probabilità, lo presume italiano,
e forse della stirpe de' marchesi di Monferrato nel Piemonte
(<i>Script.</i>, t. V, p. 281, 282).
</p>

<p>
<a id="note442" href="#tag442">442.</a> Per compiacere la puerile vanità della Casa d'Este[*]
il Tasso ha inserito nel suo poema, e nella prima Crociata un
eroe favoloso, il valente e innamorato Rinaldo. Forse ei prese
ad imprestito questo nome da un Rinaldo decorato dell'<i>Aquila
bianca estense</i>, che vinse l'Imperatore Federico I
(<i>Storia imperiale di Ricobaldo</i>, nel Muratori, <i>Script. Ital.</i>,
t. X, p. 360; Ariosto, <i>Orlando furioso</i>); ma primieramente la
distanza di sessant'anni fra la gioventù de' due Rinaldi, distrugge
la loro identità; in secondo luogo, la Storia imperiale
è una invenzione del Conte Boiardo, architettata sul finire
del secolo XV (Muratori, p. 281-289). Per ultimo questo
secondo Rinaldo e le sue imprese, non sono men favolose di
quelle dell'altro Rinaldo cantato dal Tasso (Muratori, <i>Antichità
estensi</i>, t. I, p. 350).
</p>

<p>
* <i>Più antica di Virgilio, il quale assegna per antenati
ad Augusto i pronipoti di Venere, figlia di Giove, è la compiacenza
dei potenti nel veder immortalate le loro prosapie
dal canto de' sommi poeti; e meglio che</i> puerile <i>potremmo
chiamarla, una vanità ingenita nella natura umana.
Nel caso particolare poi, chi conosce la vita e le sfortune
del Tasso, potrà facilmente persuadersi che la finzione da
esso inventata ad onore di una famiglia, la quale non manca
d'uomini illustri, anche senza ricorrere a finzioni, gli
fu suggerita da desiderio di rendersi accetto ai suoi padroni,
anzichè da una brama da essi spiegata di voler essere
onorati in tal guisa.</i> (Nota dell'Editore)
</p>

<p>
<a id="note443" href="#tag443">443.</a> Due etimologie vengono assegnate alla parola <i>gentilis</i>,
<i>gentiluomo</i>. L'una deriva dai Barbari del quinto secolo prima
arrolatisi come soldati, divenuti indi conquistatori dell'Impero
Romano, i quali dalla loro straniera origine traevano
vanità. L'altra dall'opinione de' giureconsulti che hanno per
sinonimi i vocaboli <i>gentilis</i> <i>ingenuus.</i> Alla prima etimologia
inclina il Selden; la seconda più spontanea, è anche la più
probabile.
</p>

<p>
<a id="note444" href="#tag444">444.</a> <i>Framea scutoque juvenem ornant.</i> Tacito, <i>Germania</i>,
c. 13.
</p>

<p>
<a id="note445" href="#tag445">445.</a> Gli esercizj degli atleti, soprattutto il cesto e il pancrazio,
vennero biasimati da Licurgo, da Filoppemene e da
Galeno, vale a dire da un legislatore, da un Generale e da
un medico. Contro la censura di questi il lettore può leggere
la difesa che ne ha fatto Luciano nell'elogio di Solone (<i>V.</i>
West, sui Giuochi olimpici nel suo Pindaro, v. II, p. 86-96,
245-248).
</p>

<p>
<a id="note446" href="#tag446">446.</a> Nelle opere del Selden (t. III, part. I. <i>I Titoli di onore</i>:
part. II, c. 1-3, 5-8) trovansi molto estese descrizioni intorno
la cavalleria, il servigio dei cavalieri, la nobiltà, il grido di
guerra, gli stendardi e i tornei. <i>V.</i> anche il Ducange (<i>Gloss.
lat.</i> t. IV, p. 398-412 ec., <i>Diss.</i> intorno al Joinville, l. VI,
al XII, pag. 127-142, 165-222), e <i>Mémoires de M. de
Sainte-Palaye sur la Chevalerie.</i>
</p>

<p>
<a id="note447" href="#tag447">447.</a> L'opera <i>Familiae dalmaticae</i> del Ducange è arida ed
imperfetta; gli storici nazionali troppo moderni e favolosi: troppo
lontani e trascurati gli storici greci. Nell'anno 1004, Colomano
diede per confini al paese marittimo Salona e Trau
(Katona, <i>Hist. crit.</i> t. III, p. 195-207).
</p>

<p>
<a id="note448" href="#tag448">448.</a> Scodra, presso Tito Livio, sembra essere stata la capitale
o la Fortezza di Genzio, re degl'Illirici, <i>arx munitissima</i>,
indi non colonia romana (Cellarius, t. I, p. 393-394),
che ha preso poi il nome di Iscodar, o Scutari (D'Auville,
<i>Géogr. ancien.</i>, t. I, p. 164). Il Sangiacco, oggidì Pascià
di Scutari, o Sceindeire, era l'ottavo sotto il Beglierbeg di
Romania, e somministrava seicento soldati sopra una rendita
di settantottomila settecento ottantasette risdaleri. (Marsigli,
<i>Stato militare dell'Impero Ottomano</i> p. 128.)
</p>

<p>
<a id="note449" href="#tag449">449.</a> <i>In Pelagonia castrum haereticum... spoliatum cum
suis habitatoribus igne combussere.</i> Nec id eis injuria contigit:
<i>quia illorum detestabilis sermo et cancer serpebat,
jamque circumjacentes regiones suo pravo dogmate faedaverat</i>
(Roberto Mon., p. 36, 37). Dopo avere freddamente
raccontato il fatto, l'arcivescovo Baldricco aggiugne come un elogio:
<i>Omnes, siquidem illi viatores, Judaeos, haereticos,
Saracenos aequaliter habent exosos; quos omnes appellant
inimicos Dei</i> (p. 92).
</p>

<p>
<a id="note450" href="#tag450">450.</a> Αναλαβομενος απο Ρωμης την χρυσην του’ Αγιου Πετρου
σημαιαν, <i>levando da Roma tutto l'oro monetato di S. Pietro</i>
(<i>Alexiad.</i>, l. X, p. 288).
</p>

<p>
<a id="note451" href="#tag451">451.</a> Ο Βασιλευς των Βασιλεων, και αρχηγος του Φραγγικου
στρατεματος απαντος, <i>Re dei Re, e generalissimo di tutto
l'esercito Franco</i>: pompa orientale, che è ridicola in un conte
di Normandia; ma il Ducange, compreso da patrio zelo (<i>Not.
ad Alexiad.</i>, p. 352, 353; <i>Dissert. sopra</i> Joinville p. 315) ripete
con compiacenza i passi di Mattia Paris (A. D. 1254),
e di Froiss (vol. IV, pag. 201) che attribuiscono al re di
Francia i titoli di <i>rex regum</i>, o di <i>chef de tous les rois
chrétiens.</i>
</p>

<p>
<a id="note452" href="#tag452">452.</a> Anna Comnena, nata nel dì 1 dicembre, A. D. 1083,
ind. VIII (<i>Alexiad.</i>, l. VI, p. 166. 167) avea tredici anni
all'epoca della prima Crociata. Già atta alle nozze, o forse
sposatasi al giovine Niceforo, ella lo chiama con tenerezza τον
εμαν Καισαρα, <i>il mio Cesare</i> (l. X, pag. 295, 296). Alcuni
moderni hanno attribuita a dispetto amoroso l'avversione in
cui ebbe Boemondo. Quanto alle cose accadute a Costantinopoli
e a Nicza (<i>Alex.</i>, l. X, XI, p. 283-517) la parzialità
de' suoi racconti può contrabbilanciare quella degli storici latini;
ma si ferma poco sugli avvenimenti che dalle stesse cose
seguirono, ed è inoltre a tal proposito male istrutta.
</p>

<p>
<a id="note453" href="#tag453">453.</a> Nel modo di dipingere il carattere e la politica di Alessio,
il Maimbourg ha favoriti i Franchi cattolici, il Voltaire
si è mostrato di soverchio parziale ai Greci scismatici. I
pregiudizj di un filosofo sono meno scusabili che quelli di un
Gesuita.
</p>

<p>
<a id="note454" href="#tag454">454.</a> Fra il mar Nero ed il Bosforo sta il fiume Barbyses,
profondissimo nella state, e che scorre per uno spazio di quindici
miglia in mezzo ad una prateria uniforme e scoperta. La
sua comunicazione con Costantinopoli e coll'Europa, è assicurata
dal ponte di pietra di <i>Blachernae</i> che fu rifabbricato
da Giustiniano e da Basilio (Gillio <i>De Bosphoro Thracio</i>,
lib. II, c. 3, Ducange <i>C. P. Christiana</i>, lib. IV, cap. 2,
pag. 179).
</p>

<p>
<a id="note455" href="#tag455">455.</a> Due sorta v'erano di adozioni; quella dell'armi, e
l'altra, la cerimonia della quale si stava nel far passare il
figlio adottivo tra la pelle e la camicia del padre. Il Ducange,
<i>Dissert.</i> XXII p. 270, suppone che Goffredo sia stato
adottato nel secondo di tali modi.
</p>

<p>
<a id="note456" href="#tag456">456.</a> Dopo il suo ritorno dalle Crociate, Roberto si fece affatto
ligio al re d'Inghilterra. <i>V.</i> il primo atto dei <i>Foedera</i>
del Rymer.
</p>

<p>
<a id="note457" href="#tag457">457.</a> <i>Sensit vetus regnandi, falsos in amore, odia non
fingere</i>; Tacito VI, 44.
</p>

<p>
<a id="note458" href="#tag458">458.</a> La vanità degli storici delle Crociate accenna leggiermente
e con imbarazzo questa circostanza umiliante; nondimeno
è cosa molto naturale, che se questi eroi s'inginocchiarono
per salutar l'Imperatore, che rimaneva immobile sul
proprio trono, gli baciarono i piedi o le ginocchia. Solamente
fa maraviglia che Anna non abbia ampiamente supplito al silenzio
e all'oscurità dei Latini; l'umiliazione dei loro principi
avrebbe aggiunto un capitolo, rilevante per questa donna, al
<i>Coeremoniale aulae Byzantinae.</i>
</p>

<p>
<a id="note459" href="#tag459">459.</a> Questo Crociato si diede il nome di φραγγος καθαρος
ευγενων, <i>Franco puro fra i Nobili</i> (<i>Alexiad.</i>, l. X, p. 301).
Bel titolo di nobiltà, ascendente all'undicesimo secolo per chi
potesse ai dì nostri provarsi derivato da questo Roberto! Anna
racconta, con segnalata compiacenza, che questo arrogante
Barbaro Λακινος τετυφωμενος, <i>Latino pien di fumo</i>, fu in appresso
ucciso e sconfitto, combattendo alla prima linea dell'esercito
nella battaglia di Dorilea, l. XI, p. 317; circostanza
che può giustificare quanto il Ducange ha supposto intorno
all'audace Barone; cioè essere questi Roberto di Parigi, del
distretto chiamato il ducato o l'Isola di Francia.
</p>

<p>
<a id="note460" href="#tag460">460.</a> Con eguale accorgimento il Ducange scopre che la chiesa
di cui favellava il Barone, è S. Drauso o Drosino di
Soissons. <i>Quem duello dimicaturi solent invocare: pugiles
qui ad memoriam ejus</i> (alla tomba), <i>pernoctant invictos
reddit, ut de Italia et Burgundia tali necessitate confugiatur
ad eum.</i> Joan. Sariberiensis <i>epist.</i> 139.
</p>

<p>
<a id="note461" href="#tag461">461.</a> Varie sono le opinioni sul numero d'uomini che questo
esercito componeano; ma non avvi autorità paragonabile
a quella di Tolomeo che lo determina di cinquemila uomini a
cavallo, e trentamila fanti (<i>V.</i> gli <i>Annales</i> di Usher, p. 152).
</p>

<p>
<a id="note462" href="#tag462">462.</a> <i>V.</i> Foulcher di Chartres p. 587. Egli annovera diciannove
nazioni di nome e lingue diverse (p. 389). Io però non
comprendo con molta chiarezza qual differenza ei ponga tra
<i>Franci</i> e <i>Galli</i>, fra <i>Itali</i> e <i>Apuli.</i> Altrove (p. 385) parla
col massimo disprezzo dei disertori.
</p>

<p>
<a id="note463" href="#tag463">463.</a> <i>V.</i> Giberto, pag. 556. Però la modesta opposizione di
questo istorico lascia tuttavia luogo ad ammettere un numero
d'uomini considerabilissimo. Urbano II, nel fervor del suo
zelo, conta sino a trecentomila i pellegrini (<i>Epist.</i> 16, <i>Concil.</i>
t. XII, p. 731).
</p>

<p>
<a id="note464" href="#tag464">464.</a> <i>V. Alexias</i>, l. X, p. 283-505. La ridicola schifiltà di
questa principessa, la trae a lamentarsi della bizzarria di certi
nomi alla pronunzia difficilissimi; e di fatto son pochi i nomi
latini che ella non siasi studiata di sformare con quella orgogliosa
ignoranza sì comune e tanto prediletta ai popoli ingentiliti. Ne
citerò un solo esempio; ella trasforma il nome di S. Gille in
<i>Sangeles.</i>
</p>

<p>
<a id="note465" href="#tag465">465.</a> Guglielmo di Malmsbury che scrisse verso l'anno 1130,
ha inserito nella sua Storia (l. IV, p. 130-154) il racconto
della prima Crociata; ma avrei bramato che invece di prestare
orecchio a voci di lieve conto, raccolte attraversando
l'Oceano (p. 143), si fosse limitato a narrare quanto riferivasi
al numero, alle famiglie, e alle avventure de' suoi compatriotti.
Trovo in Dugdale che un Normanno inglese, Stefano
conte di Albermarle e di Holdernesse, comandava alla battaglia
d'Antiochia l'antiguardo in compagnia del Duca Roberto
(<i>Baronage</i>, part. I, p. 61).
</p>

<p>
<a id="note466" href="#tag466">466.</a> <i>Videres Scotorum apud se ferocium, alias imbellium
cuneos</i> (Guibert, p. 471). Il <i>crus intectum</i>, e la <i>hispida
chlamys</i>, possono riferirsi ai montanari scozzesi: ma il <i>finibus
uliginosis</i> è applicabile con più naturalezza alle paludi
della Irlanda. Il Malmsbury parlando degli abitanti di Galles
e degli Scozzesi (l. IV, p. 133), dice che i primi abbandonarono
<i>venationem saltuum</i>, i secondi <i>familiaritatem
pulicum.</i>
</p>

<p>
<a id="note467" href="#tag467">467.</a> <i>Qui l'Autore a torto allude di nuovo al culto renduto
da' Cattolici alle immagini.</i> (Nota di N. N.)
</p>

<p>
<a id="note468" href="#tag468">468.</a> Questa fame da cannibali, talvolta reale, e più sovente
menzognera e artifiziosa, viene affermata da Anna Comnena
(Alex., l. X, p. 288), da Giberto (p. 546), da Radolfo
Cadom. (capo 97). L'autore dell'opera <i>Gesta Francorum</i>,
il monaco Roberto, Baldricco e Raimondo di Agyle, riferiscono
questo stratagemma all'assedio e alla carestia di Antiochia.
</p>

<p>
<a id="note469" href="#tag469">469.</a> I Latini lo additano col nome di Solimano, nome che
pur gli davano i Musulmani il carattere e l'indole di questo
Sultano è stata di molto sublimata dal Tasso. I Turchi il nomavano
Kilidge-Arslan (A. E. 485-500, A. D. 1092-1107.
V. le Tavole del De Guignes, t. I, p. 245). Gli Orientali
si valeano di questo nome; parimente l'adoperavano, benchè
corrotto alcun poco, i Greci, ma non trovasi che un nome
solo nelle storie de' Maomettani, i cui scrittori si dimostrano
molto aridi e laconici in tutto quanto si aspetta alla prima
Crociata (De Guignes t. III, part. II, p. 10-30).
</p>

<p>
<a id="note470" href="#tag470">470.</a> Su tutto ciò che riguarda fortificazioni, macchine e assedj
del Medio Evo, si consulti il Muratori (<i>Antiq. Ital.</i>, t. II,
<i>Dissert.</i> 26, p. 452-524). Il <i>belfredus</i>, d'onde è venuta la
più moderna voce <i>beffroi</i>, era la torre sulle ruote degli Antichi
(<i>Ducange</i> t. I, p. 608).
</p>

<p>
<a id="note471" href="#tag471">471.</a> Non posso starmi dall'osservare la somiglianza tra
le fazioni operate dai Crociati nell'assedio di Nicea dal suo
lago protetta, e quelle di Fernando Cortez dinanzi alla capitale
del Messico. (<i>V.</i> Robertson, Storia dell'America t. I,
p. 608.)
</p>

<p>
<a id="note472" href="#tag472">472.</a> <i>Miscredenti</i>, voce inventata dai Crociati francesi, e
adoperata oggidì solamente nel significato ch'essa offre. Sembra
però che i nostri antichi, nell'ardore della lor divozione,
riguardassero come sinonimi i vocaboli <i>miscredente</i>, e uomo
<i>spregevole</i>; questa pregiudicata opinione cova tuttavia nelle
anime di alcuni che si pretendono essere veri cristiani.
</p>

<p>
<a id="note473" href="#tag473">473.</a> Il Baronio ha tratta in campo una lettera molto apocrifa,
e scritta <i>al mio fratello Ruggero</i> (A. D. 1098 n. 15).
Giusta la medesima l'esercito nemico era composto di Medi,
di Persiani e di Caldei: sia! il primo assalto fu a danno dei
nostri; è vero anche questo: ma per qual motivo Goffredo
di Buglione e Ugo si danno il titolo di fratelli? osservo inoltre
che vien dato a Tancredi il nome di <i>filius.</i> Figlio di chi?
Non certamente di Ruggero o di Boemondo.
</p>

<p>
<a id="note474" href="#tag474">474.</a> <i>Verum tamen dicunt se esse de Francorum generatione;
et quia nullus homo naturaliter debet esse miles
nisi Turci et Franci</i> (<i>Gesta Francorum</i>, p. 7). Tal comune
origine ed eguaglianza di valore nelle due genti viene parimente
riconosciuta e attestata dall'Arcivescovo Baldricco,
(p. 99).
</p>

<p>
<a id="note475" href="#tag475">475.</a> <i>Balista</i>, <i>balestra</i>, <i>arbalete</i>, <i>V.</i> Muratori, <i>Antiquit.</i>,
t. II, p. 517-524: Ducange, <i>Gloss. lat.</i>, t. I, p. 531, 532.
Ai giorni di Anna Comnena, una tal arme, descritta dalla medesima
sotto il nome di <i>tzangra</i>, era sconosciuta nell'Oriente.
(l. X, pag. 291). Per un sentimento d'umanità che mal
coll'altre cose accordavasi, il Papa si adoperò ad impedire
nelle guerre de' Cristiani l'uso delle balestre.
</p>

<p>
<a id="note476" href="#tag476">476.</a> Il leggitore curioso può far confronto tra la erudizione
classica del Cellario, e la scienza geografica del d'Anville.
Guglielmo di Tiro è il solo storico delle Crociate che conosca
alcun poco l'antichità. Il Sig. Otter ha presso che passo
a passo seguìti i Franchi da Costantinopoli fino ad Antiochia
(<i>Voyage en Turquie et en Perse</i>, t. I, p. 35-88.)
</p>

<p>
<a id="note477" href="#tag477">477.</a> Quanto avvi di meglio intorno a questa particolare conquista
di Edessa, è il racconto fattone da Foulcher di Chartres,
il valoroso Cappellano del Conte Baldovino, racconto che
trovasi nelle compilazioni di Bongars, Duchesne e Martenne
(<i>Esprit des Croisades</i>, t. I, p. 13, 14). E in ciò che spetta
alle risse accadute fra questo Principe e Tancredi, la parzialità
del ridetto Foulcher può contrapporsi a quella dimostrata da
Randolfo Cadomense, soldato e storico del prode Marchese di
Puglia.
</p>

<p>
<a id="note478" href="#tag478">478.</a> <i>V.</i> de Guignes, <i>Hist. des Huns</i>, t. I, p. 456.
</p>

<p>
<a id="note479" href="#tag479">479.</a> Quanto ad Antiochia, <i>V.</i> la Descrizione del Levante
composta dal Pocock, vol. 2, part. 1, p. 188-193; <i>Voyage
d'Otter en Turquie</i>, ec. t. I, p. 81, ec.; il Geografo turco
nelle <i>Note</i> fatte al predetto viaggio; <i>l'Indice geografico</i> di
Schultens (<i>ad calcem</i> Bohadin., <i>vit. Saladini</i>), ed Abulfeda
(<i>Tabula Syriae</i>, p. 115, 116, vers. Reiske).
</p>

<p>
<a id="note480" href="#tag480">480.</a> <i>Ensem elevat, eumque a sinistra parte scapularum,
tanta virtute intorsit ut quod pectus medium disjunxit, spinam
et vitalia interrupit, et sic lubricus ensis super crus
dextrum integer exivit, sicque caput integrum cum dextera
parte corporis immersit gurgite, partemque quae equo praesidebat
remisit civitati</i> (Robert. Mon. p. 50). <i>Cujus ense
trajectus Turcus duo factus est Turci; ut inferior alter in
urbem equitaret, alter arcitenens in flumine nataret</i> (Radulph.
Cadom., c. 53, p. 54). Questo autore ciò null'ostante
si sforza a giustificare il fatto, deducendolo dalle <i>stupendis
viribus</i>, o più che naturali di Goffredo. Guglielmo di Tiro
cerca salvare la verisimiglianza colla seguente espressione <i>obstupuit
populus facti novitate</i>: però un tal fatto ai cavalieri
di quel secolo non dovea sembrare incredibile.
</p>

<p>
<a id="note481" href="#tag481">481.</a> <i>V.</i> le geste di Roberto, di Raimondo, e del modesto
Tancredi che imponea silenzio al proprio scudiere (Radulp.,
<i>Cadom.</i>, c. 53).
</p>

<p>
<a id="note482" href="#tag482">482.</a> Dopo avere raccontato a qual cattivo partito ridotti fossero
i Franchi, e l'umile proposta che fecero al nemico,
Abulfaragio aggiugne la superba risposta di Codbuka o Kerboga:
<i>Non evasuri estis nisi per gladium</i> (Dynast., p. 242).
</p>

<p>
<a id="note483" href="#tag483">483.</a> La maggior parte degli Storici latini (l'Autore delle
<i>Gesta</i>, p. 17; il monaco Roberto, p. 56; Baldric, p. 111;
Foulcher di Chartres, p. 392; Giberto, p. 512; Guglielmo di
Tiro, l. VI, c. 3, pag. 714; Bernardo il Tesoriere, c. 39,
p. 695) nel descrivere l'esercito di Kerboga si limitano alle
espressioni vaghe di <i>infinita multitudo</i>, <i>immensum agmen</i>,
<i>innumerae copiae</i> o <i>gentes</i>, che combinano coll'altre μετα
ανοριθμητων χιλιαδων, <i>innumerabili migliaia di migliaia</i>, di
Anna Comnena (<i>Alexias</i>, l. XI, p. 318-320). Alberto d'Aix
fa sommare il numero de' Turchi a dugentomila uomini di
cavalleria (l. IV, c. 10, p. 242), e Radolfo a quattrocentomila
(c. 72, p. 309).
</p>

<p>
<a id="note484" href="#tag484">484.</a> <i>V.</i> la fine tragica e scandalosa di un arcidiacono di
stirpe reale, ucciso dai Turchi, mentre stavasi in un verziere
giocando ai dadi con una concubina della Sorìa.
</p>

<p>
<a id="note485" href="#tag485">485.</a> Il prezzo di un bue da cinque <i>solidi</i> (quindici scellini)
salì a due marchi (quattro lire sterline), indi anche di più;
un capretto, o un agnello da uno scellino a quindici o diciotto
lire tornesi all'incirca. Nella seconda carestia, una pagnotta,
o una testa d'animale, vendeansi una piastra d'oro. Molti
altri esempj si potrebbero citare; ma sono i prezzi ordinarj
non gli straordinarj che meritano l'attenzione del filosofo.
</p>

<p>
<a id="note486" href="#tag486">486.</a> <i>Alii multi, quorum omnia non tenemus, quia deleta
de libro vitae, praesenti operi non sunt inserenda</i> (Guglielmo
di Tiro, l. VI, c. 5, p. 715). Giberto, pag. 518-523,
cerca di scusare Ugo il Grande ed anche Stefano di Chartres.
</p>

<p>
<a id="note487" href="#tag487">487.</a> <i>V.</i> il seguito della Crociata, la ritirata di Alessio, la
vittoria di Antiochia, e la conquista di Gerusalemme nell'Alessiade,
l. II, pag. 317-327. La Principessa greca era tanto
propensa alla esagerazione, che neppure narrando le geste dei
Latini, ha potuto farne di meno.
</p>

<p>
<a id="note488" href="#tag488">488.</a> <i>Non è da maravigliarsi, che in quei tempi, ed in
quelle circostanze sia ciò avvenuto: ciò nulla ha relazione
colla sostanza della religione cristiana.</i> (Nota di N. N.)
</p>

<p>
<a id="note489" href="#tag489">489.</a> Nel raccontare le cose che alla Santa Lancia si riferiscono,
il maomettano Abulmahasen (<i>V.</i> de Guignes, t. II,
parte 2, p. 95) è più esatto de' due storici Cristiani, Anna
Comnena e Abulfaragio. La Principessa greca confonde la Lancia
con un Chiodo della Croce, (l. XI, p. 366); e un primate
giacobita col pastoral di S. Pietro (p. 242).
</p>

<p>
<a id="note490" href="#tag490">490.</a> I due antagonisti che si mostrano meglio istrutti, e più
fortemente convinti, l'un del <i>miracolo</i> l'altro della <i>frode</i>,
sono Raimondo d'Agiles e Randolfo di Caen, il primo appartenente
al seguito del Conte di Tolosa, il secondo al Principe
normanno. Foulcher di Chartres osa dire: <i>Audite fraudem et
non fraudem!</i> indi <i>invenit lanceam</i>, <i>fallaciter occultatam
forsitan:</i> il rimanente della turba sostenea con fermezza e
forza la veracità del miracolo.
</p>

<p>
<a id="note491" href="#tag491">491.</a> <i>V.</i> De Guignes (t. II, part. 2, p. 223 ec.) e gli articoli
di <i>Barkiarok, Mohammed, Sangiar</i>, nel d'Herbelot.
</p>

<p>
<a id="note492" href="#tag492">492.</a> L'Emiro, o sultano Afdal ricuperò Gerusalemme e Tiro
nell'anno dell'Egira 489 (<i>V.</i> Renaudot, <i>Hist. patriarch.
Alexand.</i>, p. 478, de Guignes, t. I, p. 249, indi Abulfeda
e Ben-Schounah). <i>Jerusalem ante adventum vestrum recuperavimus,
Turcos ejecimus</i>, diceano gli ambasciatori dei
Fatimiti.
</p>

<p>
<a id="note493" href="#tag493">493.</a> <i>V.</i> le transazioni tra il califfo d'Egitto e i Crociati in
Guglielmo di Tiro (l. IV, c. 24; l. VI, c. 19) e in Alberto
d'Aix (l. III, c. 39), i quali scrittori, a quanto apparisce,
meglio de' contemporanei, valutavano l'importanza delle
medesime.
</p>

<p>
<a id="note494" href="#tag494">494.</a> La maggior parte del cammino trascorso dai Franchi
trovasi con esattezza descritta nel <i>Viaggio di Maundrell da
Aleppo a Gerusalemme</i> (p. 11-67), <i>uno, senza dubbio, dei
migliori documenti che abbiasi su tale soggetto</i> (D'Anville,
<i>Mémoire sur Jerusaleme</i>, p. 27).
</p>

<p>
<a id="note495" href="#tag495">495.</a> <i>V.</i> l'ammirabile descrizione di Tacito (<i>Hist.</i> V, 11,
12, 13), il quale pretende che i legislatori degli Ebrei si fossero
prefissi di mettere il loro popolo in istato di ostilità perpetua
col rimanente del genere umano.
</p>

<p>
<a id="note496" href="#tag496">496.</a> Il senno e l'erudizione dell'autore francese dell'opera
<i>Esprit des Croisades</i>, contrabbilanciano fortemente l'ingegnoso
scetticismo del Voltaire. Il predetto scrittore osserva
(t. IV, p. 386-388) che, giusta i calcoli degli Arabi, gli
abitanti di Gerusalemme oltrepassavano i dugentomila; che
nel tempo di Gerusalemme assediata da Tito, Giuseppe li faceva
ascendere ad un milione trecentomila; che Tacito stesso
tenea per fermo sommassero a seicentomila, onde fatta anche
la massima sottrazione, atta a giustificare l'<i>accepimus</i> di questo
Storico, ad ogni modo superavano in numero l'esercito
dei Romani.
</p>

<p>
<a id="note497" href="#tag497">497.</a> Maudrell, che fece esattamente il giro delle mura, calcolò
una circonferenza di seicentotrenta passi, o quattromila
cento sessantasette verghe inglesi (pag. 109-110). Fondatosi
sopra una pianta autentica, il d'Anville, nel suo breve e prezioso
Trattato, ammette un'estensione di circa mille novecento
sessanta tese francesi (p. 23-29). Quanto alla topografia
di Gerusalemme, <i>V.</i> Reland (<i>Palestina</i>, t. II, p. 832-860).
</p>

<p>
<a id="note498" href="#tag498">498.</a> Gerusalemme non trae le sue acque che dal torrente di
Cedron, asciutto durante la state, e dal picciolo ruscello di
Siloè (Reland, t. I, p. 294-300). E nativi e stranieri, parimente
lagnavansi dalla scarsezza di acque, incomodo che in
tempo di guerra, i nemici si studiavano accrescere. Secondo
Tacito, erano entro la città una fontana, che non inaridiva in
veruna stagione, un acquidotto, e cisterne per raccogliere le
acque che venivan dal cielo; l'acquidotto le ricevea dal ruscello
Tekoe, o Etham, di cui parla anche Boadino nella vita
di Saladino (p. 238).
</p>

<p>
<a id="note499" href="#tag499">499.</a> <i>Gerusalemme liberata</i>, Cant. XIII e XVIII. Non possiamo
qui dispensarci dall'osservare con quanta cura il Tasso
abbia conservate ed abbellite le più piccole particolarità di
questo assedio.
</p>

<p>
<a id="note500" href="#tag500">500.</a> Oltre agli storici Latini che di narrare questo macello
non si vergognano. <i>V.</i> Elmacin (<i>Hist. Saracen.</i>, pag. 363),
Abulfaragio (<i>Dynast.</i>, pag. 243), e il de Guignes (t. II,
part. II, p. 9) fondato sulle testimonianze di Abul-Mahasen.
</p>

<p>
<a id="note501" href="#tag501">501.</a> L'antica torre di Psefina, detta <i>Neblosa</i> nel Medio Evo,
incominciò a chiamarsi <i>Castellum Pisanum</i> dopo che Damberto
fu nominato patriarca. Essa è tuttavia residenza e rocca
di un Agà turco. Da questa torre si scoprono il mar Morto,
una parte della Giudea e dell'Arabia (d'Anville, p. 19-23).
Venne chiamata parimente πυργος παμμεγεθεςατος, <i>torre di
David</i>.
</p>

<p>
<a id="note502" href="#tag502">502.</a> Hume, <i>Storia dell'Inghilterra</i>, vol. I, p. 311, 312,
ediz. in 8.
</p>

<p>
<a id="note503" href="#tag503">503.</a> Voltaire, <i>Essai sur l'Histoire générale</i>; t. II, c. 54,
p. 345, 346.
</p>

<p>
<a id="note504" href="#tag504">504.</a> Gl'Inglesi attribuiscono a Roberto di Normandia, i Provenzali
a Raimondo di Tolosa, la gloria di avere ricusata la
corona di Gerusalemme; ma la voce sincera della tradizione
ha conservata la ricordanza dell'ambizione e della vendetta
del Conte di San-Gille (Villehardouin, n. 136). Morì all'assedio
di Tripoli, città posseduta dai successori di questo
Conte.
</p>

<p>
<a id="note505" href="#tag505">505.</a> <i>V.</i> l'elezione di Goffredo e la battaglia di Ascalon in
Guglielmo di Tiro, l. IX, c. 1-12, e nella conclusione delle
Storie Latine della prima Crociata.
</p>

<p>
<a id="note506" href="#tag506">506.</a> Renaudot, <i>Hist. patr. Alexand.</i>, p. 479.
</p>

<p>
<a id="note507" href="#tag507">507.</a> <i>V.</i> le rimostranze del patriarca Damberto in Guglielmo
di Tiro (l. IX, c. 15-18, l. X, c. 4, 7, 9), il quale scrittore
con maravigliosa buona fede sostiene l'independenza dei
conquistatori e de' re di Gerusalemme.
</p>

<p>
<a id="note508" href="#tag508">508.</a> Guglielmo di Tiro (l. X, p. 19), la <i>Historia Hierosolymitana</i>
di Giacomo di Vitry (l. I; c. 21, 50), e l'Opera
<i>Secreta fidelium Crucis</i>, di Marino Sanuto (l. III, p. 1) offrono
le opportune nozioni sullo Stato e sulle conquiste del
regno latino di Gerusalemme.
</p>

<p>
<a id="note509" href="#tag509">509.</a> Nell'instituire il censo de' sudditi, David si accorse di
aver sotto i proprj ordini, non comprendendo le tribù di Levi
e di Beniamino, un milione trecentomila di soli combattenti,
o un milione cinquecento settantaquattromila; dal quale calcolo,
aggiugnendo i vecchi, le donne, i fanciulli e gli schiavi,
sarebbe risultato che un paese lungo sessanta leghe, largo
trenta, contenesse una popolazione di circa tredici milioni.
Il Le Clerc (<i>Comment.</i> XXIV, <i>Chron.</i>, XXI), <i>aestuat angusto
in limite</i>, e dà a divedere qualche sospetto di un error
di copista; pericoloso sospetto!
</p>

<p>
<a id="note510" href="#tag510">510.</a> Il racconto di tali assedj collocato ciascun d'essi al
luogo che gli appartiene, trovasi nella grande storia di Guglielmo
di Tiro, incominciando dal libro nono, e venendo
fino al decimo ottavo. Leggonsi pure più in epilogo nell'opere
di Bernardo il Tesoriere <i>De acquisitione Terrae Sanctae</i>
(c. 89, 98, p. 732-740). Le Cronache di Pisa, Genova e
Venezia, narrano alcuni fatti particolari che a queste repubbliche
si riferiscono, ed altre particolarità pur si raccolgono
dai tomi sesto, nono e duodecimo del Muratori.
</p>

<p>
<a id="note511" href="#tag511">511.</a> <i>Quidam populus de insulis Occidentis egressus et maxime
de ea parte quae Norvegia dicitur.</i> Guglielmo di Tiro
(l. XI, c. 14, p. 804) descrive la loro corsa per <i>Britannicum
mare et Calpen</i>, all'assedio di Sidone.
</p>

<p>
<a id="note512" href="#tag512">512.</a> Benelathir parla certamente dell'interno del paese. <i>V.</i> de
Guignes (<i>Histoire des Huns</i> p. 150, 151, A. D. 1127).
</p>

<p>
<a id="note513" href="#tag513">513.</a> Il Sanato biasima, nè a torto, il diritto della succession
femminile usato in una terra, <i>hostibus circumdata, ubi
cuncta virilia et virtuosa esse deberent.</i> È però da osservarsi
che ogni donna, erede di nobil feudo, veniva obbligata, per
ordine e con approvazione del signore da cui le veniva l'investitura,
a scegliersi un marito, o un campione (<i>Assises de
Jerusalem</i>, c. 242 ec.) V. De Guignes (t. I, p. 441-471). Le
tavole di questa dinastia esatte, e che possono essere utili, son
tolte dall'opera <i>Lignages d'outre-mer.</i>
</p>

<p>
<a id="note514" href="#tag514">514.</a> I figli nati da tali mescolanze chiamavansi per derisione
<i>pullani</i>, e il loro nome non pronunziavasi che con disprezzo
(Ducange, <i>Gloss. lat.</i> t. V, p. 535, <i>Observations</i> sur Joinville,
p. 84, 85; Giacomo di Vitry, <i>Hist. Hierosol.</i>, l. I,
c. 67, 72) <i>Illustrium virorum qui ad Terrae Sanctae....
liberationem, in ipsa manserunt, degeneres filli.... in deliciis
enutriti, molles et effeminati</i> (<i>V.</i> Sanuto, l. III, part. VIII,
c. 2, p. 182).
</p>

<p>
<a id="note515" href="#tag515">515.</a> Questo autentico ragguaglio è tolto dalle <i>Assise di Gerusalemme</i>
(c. 324-326-331). Sanuto (l. III, c. I, p. 174) non
conta che cinquecento diciotto uomini a cavallo, e cinquemila
settecentosettantacinque armigeri.
</p>

<p>
<a id="note516" href="#tag516">516.</a> Le prescrizioni che determinavano il contingente di tre
grandi baronie, metteano l'obbligo di soli cento cavalieri. Forse
i <i>quattro uomini a cavallo che seguivano il Cavaliere</i>
possono dar ragione del testo delle <i>Assise</i> che porta a cinquecento
il numero degli uomini a cavallo.
</p>

<p>
<a id="note517" href="#tag517">517.</a> Nondimeno ne' grandi pericoli dello Stato, dice il Sanuto,
i Cavalieri conduceano spontaneamente un seguito più
numeroso, <i>decentem comitivam militum juxta statum suum.</i>
</p>

<p>
<a id="note518" href="#tag518">518.</a> Guglielmo di Tiro (l. XVIII, c. 3, 4, 5) narra l'origine
ignobile e la precoce tracotanza degli Ospitalieri, che
abbandonarono ben presto il lor più modesto avvocato s. Giovanni
l'Elemosiniere, per ostentarne uno più augusto in san
Giovanni Battista. Vedansi a tal proposito gl'inutili sforzi del
Pagi (Critica, A. D. 1099, n. 14-18). Abbracciarono la
professione dell'armi verso l'anno 1120. L'Ospitale era <i>mater</i>;
il Tempio <i>filia</i>; la fondazione dell'Ordine Teutonico si
riporta all'anno di Cristo 1190, epoca dell'assedio di Acri
(Mosh. Instit. p. 389, 390).
</p>

<p>
<a id="note519" href="#tag519">519.</a> <i>V.</i> S. Bernardo, <i>De laude novae militiae Templi</i>, Opera
composta A. D. 1132-1136 <i>in Opp.</i> t. I, parte 2, p. 547-563;
ediz. Mabillon, <i>Venezia</i> 1730. Un tale elogio degli antichi
Templarj sarebbe grandemente apprezzato dagli storici di
Malta.
</p>

<p>
<a id="note520" href="#tag520">520.</a> <i>V.</i> Mattia Paris, (<i>Hist. Major.</i>, p. 544). Egli assegna
agli Ospitalieri diciannovemila, ai Templarj novemila <i>maneriu</i>,
vocabolo il cui significato, come il Ducange ha giudiziosamente
osservato, è più esteso nella lingua inglese che nella francese.
Il <i>manor</i> degl'Inglesi equivale a signoria, il francese
<i>manoir</i> non è che una abitazione.
</p>

<p>
<a id="note521" href="#tag521">521.</a> Ne' primi libri della Storia de' cavalieri di Malta, composta
dall'abate di Vertot, i nostri leggitori potranno trovare
una descrizione luminosa, e talvolta adulatrice, dell'Ordine dei
Templarj, sintanto che rimasero a difendere la Palestina. I
successivi libri trattano della lor migrazione alle isole di Rodi
e di Malta.
</p>

<p>
<a id="note522" href="#tag522">522.</a> <i>Le Assise</i> di Gerusalemme, scritte in antico francese,
vennero, insieme alle Costumanze del Beauvoisis, impresse da
Beaumanoir (Bourges et Paris, 1690 in folio), e commentate
da Gasp.-Th. de La Thaumassière. Se ne pubblicò una traduzione
italiana a Venezia, ad uso del regno di Cipro.
</p>

<p>
<a id="note523" href="#tag523">523.</a> <i>A la terre perdue, tout fut perdu</i>; tale è l'espressione
energica delle <i>Assise</i> (c. 281); ciò nonostante Gerusalemme
capitolò con Saladino; la regina e i principali Cristiani
ebbero la libertà di ritirarsi, nè questo codice prezioso
e portatile adescar potea l'avarizia de' conquistatori. Più di
una volta mi son condotto a dubitare sulla esistenza di questo
Originale deposto nel Santo Sepolcro, e che ben potrebbe
essere stato inventato per santificare quanto sulle costumanze
dei Francesi nella Palestina fosse venuto meramente per tradizione.
</p>

<p>
<a id="note524" href="#tag524">524.</a> Un nobile giureconsulto, Raoul di Tabarie, A. D. 1195-1205,
richiesto dal re Amauri di pubblicare per iscritto le
nozioni che aveva acquistate a tale proposito, rifiutò di prestarsi
a ciò, protestando in chiari termini <i>que de ce qu'il
savait, ne ferait-il ja nul borjois son pareil, ne nul sage
homme lettré</i> (c. 281).
</p>

<p>
<a id="note525" href="#tag525">525.</a> Il compilatore di quest'Opera, Giovanni d'Ibelin, era
Conte di Giaffa e di Ascalon, signore di Barut (Berite) e di
Rames; morì nell'anno di Cristo 1266 (Sanuto, l. III, part. 2,
c. 5-8). La famiglia d'Ibelin che derivava da un ramo cadetto
de' Conti di Chartres in Francia, occupò per lungo tempo
un grado distinto nella Palestina e nel regno di Cipro.
<i>V.</i> l'opera <i>Lignages de decà mer o d'outre-mer</i> (c. 6),
alla fine delle <i>Assise</i> di Gerusalemme. Questo libro originale
contiene tutta la genealogia de' venturieri francesi.
</p>

<p>
<a id="note526" href="#tag526">526.</a> Sedici commissarj scelti negli Stati dell'isola, terminarono
l'opera nel giorno 3 di novembre 1369; e questo codice
suggellato con quattro sigilli venne deposto nella Cattedrale
di Nicosia. <i>V.</i> la Prefazione delle <i>Assise.</i>
</p>

<p>
<a id="note527" href="#tag527">527.</a> Il circospetto Giovanni d'Ibelin conchiude, anzichè affermare
essere Tripoli la quarta Baronia, e manifesta alcuni
dubbj su i diritti o le pretensioni del Contestabile o maresciallo
(c. 323).
</p>

<p>
<a id="note528" href="#tag528">528.</a> <i>Entre seignor et homme ne n'a que la foi.... mais
tant que l'homme doit à son seignor révérence en toutes
choses</i> (c. 206), <i>tous les hommes du dit royaume sont, par
ladite Assise, tenus les uns aux autres....: et en celle manière
que le seignor mette main, ou fasse mettre au corps
ou au fié d'aucun d'yaux sans esgard et sans connoissance
de court, que tous les autres doivent venir devant le seignor,
etc.</i> (cap. 212). Le lor rimostranze scritte in uno
stile nobile e semplice, offrono le forme caratteristiche della
libertà.
</p>

<p>
<a id="note529" href="#tag529">529.</a> <i>V. Esprit des Lois</i>, lib. XXVIII. Per un corso di
quarant'anni dopo la pubblicazione della citata Opera,
niun'altra fu maggiormente letta, e a maggiori critiche assoggettata;
l'ardore delle ricerche per essa destatosi, non è
la minore delle obbligazioni che all'autor della medesima
protestiamo.
</p>

<p>
<a id="note530" href="#tag530">530.</a> A meglio intendere quest'antica ed oscura giurisprudenza
mi è stata d'un possente soccorso l'amicizia di un
dotto Lord, che ha esaminata con pari accuratezza e sapere la
storia filosofica delle leggi. I lavori di cotest'uomo potranno
un giorno arricchire la posterità; ma i meriti del Giudice e
dell'Oratore non possono essere apprezzati siccome si dee che
dai soli contemporanei.
</p>

<p>
<a id="note531" href="#tag531">531.</a> Il regno di Luigi il Grosso, riguardato come autore di
tale instituzione negli Stati di Francia, non incominciò che
nove anni dopo il regno di Goffredo (A. D. 1108), <i>Assises</i>
(c. 2-324). <i>V.</i> intorno all'origine e agli effetti della instituzione
medesima le osservazioni giudiziose del Robertson
(<i>St. di Carlo V</i>, vol. 1).
</p>

<p>
<a id="note532" href="#tag532">532.</a> Tutti i lettori che hanno famigliarità colla storia, intenderanno
per popolo di Sorìa i Cristiani orientali, Melchiti,
Giacobiti e Nestoriani, i quali tutti avean adottato l'uso della
lingua araba.
</p>

<p>
<a id="note533" href="#tag533">533.</a> <i>V.</i> le <i>Assise</i> di Gerusalemme (310, 311, 312). Queste
leggi furono in vigore fino al 1350 nel regno di Cipro. Nello
stesso secolo, sotto il regno di Odoardo I (e lo scorgo dal
suo libro de' conti di recente pubblicato), il prezzo di un
cavallo non era meno esorbitante nell'Inghilterra.
</p>

<p>
<a id="note534" href="#tag534">534.</a> Anna Comnena racconta le conquiste fatte dal padre
suo nell'Asia Minore (<i>Alexiad.</i>, l. XI, p. 321-325, l. XIV,
pag. 419); la guerra di Cilicia contra Tancredi e Boemondo
(p. 228-342); la guerra di Epiro con insopportabile ampollosità
(l. XII, XIII, pag. 345-406); la morte di Boemondo
(l. XIV, p. 419).
</p>

<p>
<a id="note535" href="#tag535">535.</a> Cionnullameno i Re di Gerusalemme ad alcune forme
di dependenza si sottomisero; e nelle date delle loro iscrizioni,
una delle quali è tuttavia leggibile nella chiesa di Betlem,
al proprio nome, quello del regnante Imperatore rispettosamente
anteponevano (<i>Dissertat. sur Joinville</i>, XXVII,
pag. 319).
</p>

<p>
<a id="note536" href="#tag536">536.</a> Anna Comnena, a compimento della sua favola, aggiunge
che venne rinchiuso entro la bara in compagnia del
cadavere d'un cuoco, e si degna fare le maraviglie che questo
Barbaro abbia potuto sopportare tale imprigionamento e
l'odore d'un morto. La ridicola novelletta dai Latini non è
conosciuta.
</p>

<p>
<a id="note537" href="#tag537">537.</a> Απο Θυλης, nella geografia bisantina dovrebbe significare
Inghilterra. Pure sappiamo, in modo da non dubitarne,
che Enrico I non permise a Boemondo il levar truppe dall'Inghilterra
(Ducange, <i>Not. ad Alexiad</i>, p. 41).
</p>

<p>
<a id="note538" href="#tag538">538.</a> La copia del Trattato (<i>Alexiad</i>, l. XIII, p. 406-416),
è un documento meritevole di curiosità, che per essere inteso
bene avrebbe d'uopo della carta del Principato di Alessandria:
ma potrebbe anche fornire i dati per disegnarla.
</p>

<p>
<a id="note539" href="#tag539">539.</a> <i>V.</i> nella dotta opera del de Guignes (t. II, part. II)
quanto sulla storia de' Selgiucidi d'Iconium, di Aleppo e di
Damasco si è potuto raccogliere dagli autori Greci, Latini,
ed Arabi; ma questi ultimi poco istruiti degli affari di Rum
si dimostrano.
</p>

<p>
<a id="note540" href="#tag540">540.</a> Iconium viene citato da Senofonte, come posto fortificato;
lo stesso Strabone lo accenna col nome equivoco di
Κωμοπολις, <i>Comopoli</i> (Cellarius, t. II, p. 121): nondimeno
S. Paolo trova questo sito abitato da una <i>moltitudine</i> πληθος
di Ebrei, o Gentili. Abulfeda lo descrive, sotto la corrotta denominazione
di Kunigià, come città grande, bagnata da un
fiume, ricca di sontuosi giardini, distante tre leghe dalle montagne,
e ornata, non so il perchè, dal mausoleo di Platone
(Abulfeda, <i>Tabul.</i> XVII, p. 304, vers. Reiske, e l'<i>Index
geographicus</i> di Schultens, tolto da Ibn Said).
</p>

<p>
<a id="note541" href="#tag541">541.</a> Come supplimento alla storia della prima Crociata, <i>V.</i>
Anna Comnena (<i>Alexiad</i>, l. XI, p. 331 ec.) e il libro ottavo
di Alberto d'Aix.
</p>

<p>
<a id="note542" href="#tag542">542.</a> Intorno la seconda Crociata di Corrado III e di Luigi
VII, <i>v.</i> Guglielmo di Tiro (l. XVI, c. 18-29), Ottone di
Freysingen (l. I, cap. 34-45, 59, 60), Mattia Paris (<i>Hist.
Mayor.</i>, p 68), Struve (<i>Corpus Hist. Germanicae</i>, p. 372,
373), <i>Scriptores rerum Franc.</i>, del Duchesne, t. IV; Niceta,
<i>in Vit.</i> Manuel, l. I, c. 4, 5, 6, pag. 41-48; Cinnamo
(l. II, p. 41-49).
</p>

<p>
<a id="note543" href="#tag543">543.</a> Intorno alla terza Crociata di Federico Barbarossa <i>V.</i>
Niceta in Isacco l'Angelo (l. II, cap. 3-8, pag. 257-266),
Struvio (<i>Corpus Hist. Ger.</i> p. 414), e due istorici che probabilmente
furono spettatori: Taginone (<i>in Script. Freher.</i>,
t. I, p, 406-416, ediz. Struvio) e l'Anonimo <i>de Expeditione
Asiatica, Fred. 1</i> (<i>in Canisii antiquit. Lection.</i>, t. III,
part. II, p. 498-526, ediz. Basnage).
</p>

<p>
<a id="note544" href="#tag544">544.</a> Anna Comnena che pone di quarantamila uomini a cavallo
e di centomila fanti il numero di questi migrati, li chiama
Normanni, e assegna loro per condottieri i due fratelli
di Fiandra. I Greci erano in singolarissima guisa ignoranti
sui nomi delle famiglie e de' possedimenti de' Principi latini.
</p>

<p>
<a id="note545" href="#tag545">545.</a> Guglielmo di Tiro e Mattia Paris contano in ciascun
esercito settantamila <i>loricati.</i>
</p>

<p>
<a id="note546" href="#tag546">546.</a> Il Cinnamo cita questo conto imperfetto (εννενηκοντα
μυριαδες, novecentomila), che Odone di Diogile presso il
Ducange (<i>ad Cinnamum</i>) riduce alla esattezza col profferire
un numero di novecentomila cinquecentocinquantasei individui.
Perchè dunque la traduzione e il comentario si stanno al calcolo
non compiuto di novecentomila? Goffredo di Viterbo esclama
(<i>Pantheon</i>, p. 19 Muratori, t. VII, p. 462).
</p>

<div class="poem">
<p><i>— Numerum si poscere quaeras,</i></p>
<p><i>Millia millena milites agmen erat?</i></p>
</div>

<p>
<a id="note547" href="#tag547">547.</a> Questo stravagante calcolo è di Alberto di Stade (<i>V.</i>
Struvio, p. 414). Il mio è tolto da Goffredo di Viterbo, da
Arnoldo di Lubecca, citato dallo stesso Goffredo, e da Bernardo
il Tesoriere (c. 169, p. 804). Gli autori originali tacciono
a tal proposito. I Maomettani faceano ascendere il loro
esercito a dugento, o dugentosessantamila uomini (Bohadin,
<i>in vit. Saladin</i>, p. 110).
</p>

<p>
<a id="note548" href="#tag548">548.</a> Mi è d'uopo notare che nella seconda e nella terza Crociata,
i Greci e gli Orientali chiamano i sudditi di Corrado e
di Federico <i>Alamanni.</i> I <i>Lechi</i> o <i>Tzechi</i> del Cinnamo sono
i Polacchi e i Boemi; questo autore conserva ai Francesi
l'antica denominazione di Germani. Cita ancora i Βριταονοο
<i>Britanni</i> o Βριττο, <i>Britti</i>.
</p>

<p>
<a id="note549" href="#tag549">549.</a> Niceta, tuttavia fanciullo ne' giorni della seconda Crociata,
durante la terza, difese contro i Franchi la rilevante
piazza di Filippopoli. Cinnamo non respira che orgoglio e
parzialità di nazione.
</p>

<p>
<a id="note550" href="#tag550">550.</a> Niceta biasima la condotta tenutasi dagli abitanti di Filadelfia,
intanto che l'anonimo Alemanno accusa i proprj
compatriotti (<i>culpa nostra</i>). Sarebbe da augurarsi che solamente
contraddizioni di questo genere la Storia offerisse. Gli
è ancora da Niceta che sappiamo il pio dolore, e gli umani
sentimenti dimostrati da Federico.
</p>

<p>
<a id="note551" href="#tag551">551.</a> Χθαμαλη εδρα, <i>bassa sedia</i>, vocabolo che il Cinnamo
traduce in latino come se fosse un sinonimo di Σεδδιον, <i>sella</i>.
Il Ducange si adopera a tutt'uomo per coonestare questa circostanza
umiliante pel suo Sovrano e per la sua patria (<i>sur
Joinville, Dissert. 27</i>; pag. 317-320). In appresso Luigi insistè
per un parlamento, <i>in mari ex aequo</i>, e non <i>ex equo</i>,
come fu scioccamente in alcuni manoscritti copiato.
</p>

<p>
<a id="note552" href="#tag552">552.</a> <i>Ego Romanorum imperator sum, ille Romaniorum</i>
(Anonimo Canis. pag. 512). Lo stile pubblico e storico dei
Greci era Ρεξ <i>Rex o princeps</i>; però il Cinnamo riguarda
come sinonimi Ιμπερατορ, <i>Imperatore</i> e <i>Re</i> Βασιλευς.
</p>

<p>
<a id="note553" href="#tag553">553.</a> <i>V.</i> nell'<i>Epistole</i> di Innocenzo III (13, p. 184), e nella
<i>Storia di Boadino</i> (pag. 129, 130) quali fossero su di un
tal genere di tolleranza le opinioni di un Papa e quelle
di un Cadì.
</p>

<p>
<a id="note554" href="#tag554">554.</a> Come conti di Vexin, i re di Francia prestavano omaggio
di vassalli al monastero di S. Dionigi, e riceveano dall'Abate
la bandiera del Santo, che era di forma quadrata, e
di colore rosso fiammeggiante (<i>flamboyant</i>); e dal duodecimo
fino al quindicesimo secolo l'oriflamma sempre innanzi
ai francesi eserciti sventolò (Ducange <i>sur</i> Joinville, <i>Dissert.</i> 18,
p. 244-253).
</p>

<p>
<a id="note555" href="#tag555">555.</a> I materiali delle storie francesi della seconda Crociata
si trovano nell'Opera <i>Gesta Ludovici VII</i>, pubblicata nel
decimoquarto volume dalla Raccolta del Duchesne. Questo volume
medesimo contiene molte lettere originali del Re, del
ministro Suger ec., documenti i più autentici fra quanti la
Storia ne somministri.
</p>

<p>
<a id="note556" href="#tag556">556.</a> <i>Terram horroris et salsuginis, terram siccam, sterilem,
inamaenam</i> (Anonim. Canis., p. 517). Modo di esprimersi
enfatico e confacevole all'uom che soffriva.
</p>

<p>
<a id="note557" href="#tag557">557.</a> <i>Gens innumera, sylvestris, indomita, praedones sine
ductore</i>; in somma tal genia d'uomini che lo stesso Sultano
di Cogni potea sinceramente allegrarsi della lor distruzione
(Anon. Canis., p. 517, 518).
</p>

<p>
<a id="note558" href="#tag558">558.</a> <i>V.</i> nello Scrittore anonimo della Raccolta di Canisio,
in Taginone e Boadino (<i>vit. Saladin.</i> p. 119 e 120) la condotta
ambigua tenutasi da Kilidge Arslan, sultano di Cogni,
che detestava e temeva nel modo medesimo Saladino e Barbarossa.
</p>

<p>
<a id="note559" href="#tag559">559.</a> Il vezzo di mettere in paralello due grandi uomini, ha
tratti molti scrittori a credere, o almeno a voler sostenere,
che Federico annegò nel Cidno, famoso per la morte di Alessandro
che imprudentemente vi prese un bagno (Q. Curt.,
l. III, c. 4, 5). Ma la strada tenuta dall'imperatore Barbarossa,
m'induce piuttosto a pensare che il Saleph sia tutto
un fiume col Calicadno, riviera men rinomata del Cidno, ma
nel suo corso più lunga.
</p>

<p>
<a id="note560" href="#tag560">560.</a> Marino Sanuto mette per principio (A. D. 1321) <i>quod
stolus Ecclesiae per terram nullatenus est ducenda</i>; e coll'attribuire
a straordinario soccorso celeste il buon esito della
prima Crociata, distrugge l'obbiezione, che questa alla massima
da esso annunziata opporrebbe (<i>Secreta fidelium crucis</i>,
l. II, pars II, c. 11, p. 37).
</p>

<p>
<a id="note561" href="#tag561">561.</a> <i>Ma questo sepolcro era quello di Gesù Cristo, riguardato
da' Crociati, come una cosa preziosissima[*].</i> (N. di N. N.)
</p>

<p>
* Alla pia osservazione dell'Autore di queste note un'altra
ne aggiugneremo, filosofica semplicemente. I Crociati, e
massimamente i loro condottieri, non erano dalla sola pietà
guidati a queste imprese, ma dal desiderio di conquistare ricchezze
e novelli regni, come lo stesso sig. Gibbon ha osservato
nel precedente capitolo. L'esperienza poi delle sciagure
de' predecessori non poteva essere di tanto peso, massimamente
ne' secoli della cavalleria, per uomini ardentissimi di
gloria militare, avvezzi a non calcolare, può dirsi, nulla la
vita sol che vedessero una lontana speranza di superare ostacoli
da niuno ancor superati. Forse minori pericoli non disprezzavano,
e non disprezzano tuttavia, dopo la scoperta del
Nuovo Mondo, quegli arditi naviganti, che, avidi di trovare
nuove terre, nuovi animali, nuove meteore, affrontano incogniti
fondi, furor di selvaggi, e mostri, e fame, e mari di diaccio.
(<i>Nota dell'Editore</i>)
</p>

<p>
<a id="note562" href="#tag562">562.</a> I più autentici schiarimenti intorno a S. Bernardo si
trovano ne' suoi scritti medesimi pubblicati nella edizione corretta
del padre Mabillon, e ristampati a Venezia nell'anno 1750
in sei volumi <i>in-folio.</i> Tutto quanto l'affezione personale ha
potuto raccogliere, tutto quanto la superstizione è stata capace
di aggiungere, trovasi nelle due vite di questo Santo, composte
da' suoi discepoli, nel sesto volume. Tutto ciò che l'erudizione
e la sana critica possono ammettere, leggesi nelle
Prefazioni degli Editori benedettini.
</p>

<p>
<a id="note563" href="#tag563">563.</a> Chiaravalle, detta <i>la valle di Assinto</i>, è situata nelle foreste
vicino a Bar di Aube, nella Sciampagna. S. Bernardo arrossirebbe
oggidì al vedere il lusso della sua Chiesa; cercherebbe
la biblioteca, nè rimarrebbe molto edificato trovando
un tino di capacità eguale ad ottocento botti, quasi somigliante
a quello di Eidelberga. (<i>Mélanges d'une grande Bibliothèque</i>,
t. XLVI, p. 15-20).
</p>

<p>
<a id="note564" href="#tag564">564.</a> <i>Secondo l'Autore il carattere di Santo non è interamente
combinabile colla ragione e coll'umanità. Ma il vocabolo</i>
Santo, <i>altro non vuol dire, che buono, nel suo senso
generale, applicabile a qualunque uomo, di qualunque nazione,
e religione; e l'uomo buono pensa, ed opera secondo
la ragione, e l'umanità; dunque non è vero essere
il carattere di</i> Santo <i>in generale, e nel suo vero significato
non combinabile colla ragione, e coll'umanità. Riferendo
poi l'Autore il vocabolo Santo ai Cristiani, fra' quali era
S. Bernardo, avverta il lettore, che vie più, quando veramente
lo meritino, il vocabolo</i> Santo <i>è, loro bene applicato
nel suo vero senso, inseparabile dall'uso della ragione,
e dai sentimenti di umanità: nè varrebbe l'opporre alcuni
fatti di zelo eccessivo e condannevole.</i> (N. di N. N.)
</p>

<p>
<a id="note565" href="#tag565">565.</a> I discepoli del Santo (<i>vit. prima</i>, l. III, c. 2, p. 1232;
<i>vit. secunda</i>, c. 16, n. 45, p. 1383) raccontano un esempio
sorprendente della pietosa apatia del loro maestro. <i>Juxta lacum
etiam Lausannensem totius diei itinere pergens, penitus
non attendit, aut se videre non vidit. Cum enim vespere
facto, de eodem lacu socii collequerentur, interrogabat
eos ubi lacus ille esset; et mirati sunt universi.</i> Per farsi
idea del senso che una tal distrazione di S. Bernardo dovea
eccitare, vorrei che il leggitore avesse, come io in questo momento,
dinanzi alle finestre della sua Biblioteca, la deliziosa
prospettiva di un sì ammirabil paese.
</p>

<p>
<a id="note566" href="#tag566">566.</a> Ottone di Freysingen, l. I, c. 4; S. Bernardo, <i>epist.</i> 363,
<i>ad Francos orientales</i>, <i>Opp.</i>, t. I, pag. 328; <i>vit. prima</i>,
l. III, c. 4, t. VI, p. 1235.
</p>

<p>
<a id="note567" href="#tag567">567.</a> <i>Mandastis et obedivi.... multiplicati sunt super numerum;
vacuantur urbes et castella; et pene jam non inveniunt
quem apprehendant septem mulieres unum virum;
adeo ubique viduae vivis remanent viris</i> (S. Bern. <i>epist.</i>
pag. 247).
</p>

<p>
<a id="note568" href="#tag568">568.</a> <i>Quis ego sum ut disponam acies; ut egrediar ante
facies armatorum, aut quid tam remotum a professione
mea, si vires, si peritia, ec.</i> (<i>Epist.</i> 256, t. I, pag. 259).
Parla con disprezzo di Piero l'Eremita, <i>vir quidam</i> (<i>ep.</i> 363).
</p>

<p>
<a id="note569" href="#tag569">569.</a> <i>Sic dicunt forsitan isti, unde scimus quod a Domino
sermo egressus sit? Quae signa tu facis ut credamus tibi?
non est quod ad ista ipse respondeam; parcendum verecundiae
meae, responde tu pro me, et pro te ipso, secundum
quae vidisti et audisti, et secundum quod te inspiraverit
Deus.</i> (<i>Consolat.</i>, lib. II, cap. 1, <i>Opp.</i>, tom. II,
p. 421-423).
</p>

<p>
<a id="note570" href="#tag570">570.</a> <i>V.</i> le testimonianze, <i>in vit. prima</i>, l. IV, c. 5, 6,
<i>Opp.</i>, l. VI, p. 1258-1261, l. VI, c. 1-17, p. 1286-1314.
</p>

<p>
<a id="note571" href="#tag571">571.</a> Filippo, arcidiacono di Liegi, che accompagnava S. Bernardo
ha composta una narrazione de' miracoli che attribuivansi
a questo Santo, e che, stando al detto del narratore,
non erano meno di trentasei al giorno (Fleury, <i>Hist. eccles.</i>
l. LXIX, n. 16). (<i>Nota dell'Editore</i>)
</p>

<p>
<a id="note572" href="#tag572">572.</a> <i>I Miracoli di S. Bernardo, senza entrare nell'esame
delle particolarità del loro numero, della loro qualità,
e delle loro circostanze, furono creduti; ma oggidì pei
progressi delle cognizioni si distinguono gli effetti delle
cause naturali, da quelli di una soprannaturale; e la filosofia
mostra come sieno da separarsi le illusioni della
calda immaginazione e della prevenzione, dalla realità,
o l'imposture dalle verità. Molti luoghi poi di S. Bernardo,
e specialmente quello</i> sic dicunt farsitanae <i>mostrano la
sua abilità nell'arte rettorica. La grandissima prevenzione
del popolo a di lui favore, doveva rendere sempre vittoriosa
la di lui facondia, che tutti i popoli spingeva alla
crociata in Palestina, onde ne venivano disertate le province.
Oggidì la facondia di S. Bernardo non produrrebbe
alcun effetto.</i> (Nota di N. N.)
</p>

<p>
<a id="note573" href="#tag573">573.</a> Abul-Mahazen, presso il De Guignes, <i>Histoire des
Huns</i>, t. II, part. II, p. 99.
</p>

<p>
<a id="note574" href="#tag574">574.</a> <i>V.</i> l'articolo <i>Sangiar</i> nella Biblioteca orientale del
d'Herbelot, e il de-Guignes (t. II, part. 1, pag. 230-261).
Per suo splendente valore, fu soprannomato dagli Orientali il
secondo Alessandro, e tanto fu l'eccesso dell'affetto de' sudditi
verso di lui, che per un anno intiero dopo la sua morte,
continuarono pel Sultano le lor preghiere. Però Sangiar potrebbe
essere caduto prigioniero così de' Cristiani, come degli
Uzj. Regnò cinquant'anni all'incirca (A. D. 1103-1152), e
si mostrò proteggitor generoso ai poeti della Persia.
</p>

<p>
<a id="note575" href="#tag575">575.</a> L'Autore della Zaira avea del certo presente all'animo
questo stato politico dell'Oriente in que' giorni, quando facea
dire ad Orosmano:
</p>

<div class="poem">
<p>«Mais la mollesse est douce, et sa suite est cruelle.</p>
<p>Je vois autour de moi cent rois vaincus par elle,</p>
<p>Je vois de Mahomet ces lâches successeurs,</p>
<p>Ces califes tremblans dans leur triste grandeur,</p>
<p>Couchés sur les debris de l'autel et du trone,</p>
<p>Sous un nom sans pouvoir languir dans Babylone;</p>
<p>Eux qui seraient encore, ainsi que leurs ayeux,</p>
<p>Maîtres du monde entier, s'ils l'avoient été d'eux.</p>
<p>Bouillon leur arracha Solyme et la Syrie;</p>
<p>Mais bientôt, pour punir une secte ennemie,</p>
<p>Dieu suscita le bras du puissant Saladin ec.»</p>
<p class="i6">(<i>Nota dell'Editore</i>).</p>
</div>

<p>
<a id="note576" href="#tag576">576.</a> <i>V.</i> la Cronologia degli Atabek di Yrak e della Sorìa
nel De Guignes, t. I, p. 254, e nello stesso autore (t. II,
part. 2, p. 147-221) i regni di Zenghi e di Noraddino, da
esso descritti valendosi del testo arabo di Benelatir, Ben-Sciunà
e Abulfeda; la <i>Biblioteca orientale</i>, agli articoli,
<i>Atabek e Noradinno</i>; e le dinastie di Abulfaragio (p. 250-267,
<i>vers.</i> Pocock).
</p>

<p>
<a id="note577" href="#tag577">577.</a> Guglielmo di Tiro (l. XVI, capo 4, 5-7) racconta la
presa di Edessa, e la morte di Zenghi. Il nome di Zenghi
corrotto e trasformato in <i>Sanguino</i> somministra ai Latini materia
di una goffa allusione e all'indole del medesimo, che essi
fanno <i>sanguinaria</i>, e al suo misero fine: <i>Fuit sanguine sanguinolentus.</i>
</p>

<p>
<a id="note578" href="#tag578">578.</a> <i>Noradinus</i> (dice Guglielmo di Tiro, lib. XX, 33)
<i>maximus nominis et fidei christianae persecutor; princeps
tamen justus, vafer, providus, et secundum gentis suae traditiones
religiosus.</i> Possiamo aggiungere a questa autorità di
un Cattolico, quella d'un primate de' Giacobiti (Abulfaragio,
p. 267). <i>Quo non alter erat inter reges vitae ratione magis
laudabili: aut quae pluribus justitiae experimentis abundaret.</i>
Fra gli elogi fatti ai Re, i più meritevoli di fede sono
quelli che questi ottengono dopo morte, e dal labbro stesso
dei loro nemici.
</p>

<p>
<a id="note579" href="#tag579">579.</a> Fondato su i racconti dell'Ambasciatore, Guglielmo di
Tiro (l. XIX, cap. 17, 18) descrive il palazzo del Cairo.
Vennero trovati nel tesoro del Califfo una perla grossa quanto
un uovo di colombo, un rubino che diecisette dramme d'Egitto
pesava, uno smeraldo lungo un palmo e mezzo, e grande
numero di cristalli e di porcellane della Cina (Renaudot,
p. 536).
</p>

<p>
<a id="note580" href="#tag580">580.</a> <i>Mamluc</i>, al plurale <i>Mamalic.</i> Pocock (<i>Proleg. ad</i> Abulfaragio,
pag. 7), e d'Herbelot, pag. 545, definiscono il
<i>Mamluc, servum emptitium, seu qui pretio numerato in domini
possessionem cedit.</i> Vediamo di frequente i Mammalucchi
nelle guerre di Saladino (Bohadin, pag. 236). I primi
Mammalucchi introdotti dai discendenti di Saladino nell'Egitto,
furono i Mammalucchi <i>Bahartie.</i>
</p>

<p>
<a id="note581" href="#tag581">581.</a> Giacomo di Vitry pretende che il re di Gerusalemme non
avesse condotto con sè più di trecentosettantaquattro cavalieri.
Tanto i Franchi, quanto i Musulmani, attribuiscono la
superiorità di numero al nemico: i quali due calcoli si possono
conciliare sottraendo in un d'essi i timidi Egiziani, nell'altro
sommandoli.
</p>

<p>
<a id="note582" href="#tag582">582.</a> Si parla qui di Alessandria degli Arabi, che, quanto ad
estensione e ricchezze, può riguardarsi termine medio fra l'Alessandria
de' Greci e de' Romani, e l'Alessandria de' Turchi
(Savary, <i>Lettres sur l'Egypte</i>, t. I, p. 25, 26).
</p>

<p>
<a id="note583" href="#tag583">583.</a> Intorno a questa grande rivoluzione dell'Egitto, <i>V.</i> Guglielmo
di Tiro (l. XIX, 5, 6, 7-12-31, XX, 5-12), Boadino
(<i>in vit. Saladin.</i> pag. 30-39), Abulfeda (<i>in excerpt.</i>,
Schultens, p. 1-12), d'Herbelot (<i>Bibl. orient. Adhed</i>, <i>Fathema</i>,
ma vi è poca esattezza), Renaudot (<i>Hist. patr. Alex.</i>,
pag. 522-525, 532-537), Vertot (<i>Hist. des chevaliers de
Malte</i>, t. I, p. 141-163, in 4) e de Guignes (t. II, part. II,
p. 185-215).
</p>

<p>
<a id="note584" href="#tag584">584.</a> Quanto ai Curdi, <i>V.</i> de Guignes (t. I, p. 416, 417),
l'<i>Indice geografico</i> di Schultens, e Tavernier (<i>Voyages</i>,
part. I, p. 308-309). Gli Aiubiti discendeano dalla tribù dei
Ravadici, una fra le più nobili; ma essendo infetti della eresia
delle Metempsicosi, i Sultani ortodossi procuravano farli
credere non derivati dai Curdi, se non se per parte della madre
che avesse sposato uno straniero stanziatosi fra queste
genti.
</p>

<p>
<a id="note585" href="#tag585">585.</a> <i>V.</i> il quarto libro dell'<i>Anabasis</i> di Senofonte. I diecimila
ebbero più a dolersi delle frecce de' Carduchiani che
di tutto il rimanente dell'esercito del gran Re.
</p>

<p>
<a id="note586" href="#tag586">586.</a> Dobbiamo al professore Schultens i materiali i più autentici
e preziosi intorno alla vita di Saladino; e sono: la vita
di questo principe, composta dal suo ministro ed amico, il
Cadì Boadino; numerose compilazioni della storia composta
dal parente di Saladino, principe Abulfeda di Hamà. Aggiugneremo
a questi l'articolo <i>Salahaddin</i> della <i>Biblioteca orientale</i>,
e quanto è possibile il raccogliere dalle <i>Dinastie</i> di Abulfaragio.
</p>

<p>
<a id="note587" href="#tag587">587.</a> Poichè il medesimo Abulfeda era un Aiubita, gli si
dee merito, d'avere, almeno col suo silenzio, professata la
modestia del fondatore.
</p>

<p>
<a id="note588" href="#tag588">588.</a> <i>Hist. Hieros.</i>, nell'Opera <i>Gesta Dei per Francos</i>,
(pag. 1152). Trovasi un esempio di simil fatta nel Joinville
(pag. 42, ediz. del Louvre); ma il pietoso S. Luigi ricusò
agl'Infedeli l'onore di ammetterli a far parte di un Ordine
cristiano (Ducange, <i>Observ.</i> p. 70).
</p>

<p>
<a id="note589" href="#tag589">589.</a> A tutti i titoli degli Arabi fa d'uopo sottintendere sempre
l'aggiunto <i>religionis.</i> Noraddino <i>lumen r.</i>; Ezodino, <i>decus
r.</i>; Amaduddino, <i>columen r.</i>; il nome proprio del nostro
eroe era Giuseppe, e venne soprannomato Salahaddin, <i>Salus r.</i>;
Al Malicus, Al-Nasirus, <i>rex defensor r.</i>; Abu-Modafir, <i>pater
victoriae r.</i>; (Schultens, <i>prefazion.</i>).
</p>

<p>
<a id="note590" href="#tag590">590.</a> Abulfeda, nipote <i>ex-fratre</i> di Saladino, osserva, citandone
molti esempj, che i fondatori delle dinastie assumono
sopra sè medesimi il delitto, o il biasimo, e ne lasciano il
frutto ai loro innocenti collaterali (<i>Excerpt.</i> p. 10).
</p>

<p>
<a id="note591" href="#tag591">591.</a> <i>V.</i> la vita e il carattere di Saladino nel Renaudot
(p. 537-548).
</p>

<p>
<a id="note592" href="#tag592">592.</a> Boadino, testimonio oculare, e divoto di buona fede,
esalta nel suo primo capitolo le virtù civili e religiose di
Saladino.
</p>

<p>
<a id="note593" href="#tag593">593.</a> L'ignoranza e de' nativi dell'Egitto, e de' viaggiatori,
al proposito di molte di queste fondazioni, e particolarmente
del Castello del Cairo e del pozzo di S. Giuseppe, ha confuse
insieme le opere del Sultano e del Patriarca.
</p>

<p>
<a id="note594" href="#tag594">594.</a> Anon. Caris. t. III, parte 2, p. 504.
</p>

<p>
<a id="note595" href="#tag595">595.</a> Boadino, p. 129-130.
</p>

<p>
<a id="note596" href="#tag596">596.</a> Intorno al regno latino di Gerusalemme <i>V.</i> Guglielmo
di Tiro, (l. IX-XXII), Giacomo di Vitry (<i>Hist. Hieros.</i>,
l. I) e Sanuto (<i>Secreta fidelium crucis</i>, lib. III, part. VI,
VII, VIII, IX).
</p>

<p>
<a id="note597" href="#tag597">597.</a> <i>Templarii ut apes bombabant, et Hospitalarii ut venti
stridebant, et barones se exitio offerebant et Turcopoli</i>
(le truppe leggiere de' Cristiani) <i>semetipsi in ignem injiciebant</i>
(<i>Ispahani de expugnatione Kudsitica</i>, p. 18, presso
Schultens). Questo saggio di araba eloquenza è diverso alquanto
dallo stile di Senofonte.
</p>

<p>
<a id="note598" href="#tag598">598.</a> I Latini affermano che Raimondo avea tradito i Cristiani;
gli Arabi lo danno a credere; ma se di questi, egli avesse
abbracciata la religione, sarebbe stato posto dai Maomettani
nel novero de' loro Santi ed eroi.
</p>

<p>
<a id="note599" href="#tag599">599.</a> Rinaldo, Reginaldo, o Arnoldo di Castiglione, è celebre
fra i Latini così per la sua vita, come la sua morte, le
cui circostanze vengono chiaramente raccontate da Boadino e
da Abulfeda. Joinville nella storia di san Luigi (p. 70) racconta
un'usanza di Saladino, cioè di non commettere mai a
morte un prigioniero, al quale avesse offerto pane e sale. Alcuni
fra i compagni di Arnoldo caddero trucidati, e può dirsi
sagrificati nella valle della Mecca, <i>ubi sacrificia mactantur</i>
(Abulfeda pag. 32).
</p>

<p>
<a id="note600" href="#tag600">600.</a> Vertot che ne ha offerto un racconto ben fatto della
caduta del regno e della città di Gerusalemme (<i>Histoire des
chevaliers de Malte</i>, t. I, l. II, p. 226-278) a tal proposito
ha aggiunte due lettere originali di un Templario.
</p>

<p>
<a id="note601" href="#tag601">601.</a> Renaudot, <i>Hist. patr. Alex.</i> p. 345.
</p>

<p>
<a id="note602" href="#tag602">602.</a> <i>Il teologo risponde, che i peccati dei Crociati, già
descritti dall'Autore, tolsero loro l'aiuto di Gesù Cristo,
e cagionarono la loro intera rovina, estesa sopra alcuni
milioni d'uomini, malgrado i meriti dell'impresa.</i>
(Nota di N. N.).
</p>

<p>
<a id="note603" href="#tag603">603.</a> <i>Il culto delle Immagini bene considerato non è idolatria.</i>
(Nota di N. N.)
</p>

<p>
<a id="note604" href="#tag604">604.</a> In quanto riguarda la conquista di Gerusalemme, Boadino
(p. 67-76) e Abulfeda (p. 40-43) sono le nostre autorità
maomettane. Fra gli storici Cristiani, Bernardo il Tesoriere
(c. 151-157) è il più abbondante di particolarità, ed il
più autentico. <i>V.</i> anche Mattia Paris (p. 120-124).
</p>

<p>
<a id="note605" href="#tag605">605.</a> Intorno agli assedj di Acri e di Tiro ampie nozioni
possono ottenersi da Bernardo il Tesoriere (<i>De acquisit.
Terrae Sanctae</i>, c. 167-179), dall'Autore della <i>Hist. Hieros.</i>
(p. 1150-1172), dal Bongars e d'Abulfeda (pag. 43-60), e
da Boadino (p. 75-179).
</p>

<p>
<a id="note606" href="#tag606">606.</a> Mi sono tenuto al racconto più saggio e più verisimile
di un tal fatto. Il Vertot ammette senza esitare una novella
romanzesca, giusta la quale il vecchio Marchese trovasi di
fatto esposto ai dardi degli assediati.
</p>

<p>
<a id="note607" href="#tag607">607.</a> <i>Northmanni et Gothi, et coeteri populi insularum,
quae inter Occidentem et Septentrionem positae sunt, gentes
bellicosae, corporis proceri, mortis intrepidae, bipennibus
armatae navibus rotundis quae Ysnachiae dicuntur
advectae.</i>
</p>

<p>
<a id="note608" href="#tag608">608.</a> Lo Storico di Gerusalemme (p. 1108) aggiugne le nazioni
dell'Oriente dal Tigri all'Indo, e le tribù de' Mauri
e dei Getuli; di modo che l'Asia e l'Affrica combatteano
contra l'Europa.
</p>

<p>
<a id="note609" href="#tag609">609.</a> Boadino (pag. 180) e gli storici Cristiani non negano,
nè disapprovano questa carnificina. <i>Alacriter jussa complentes</i>
(i soldati inglesi), dice Goffredo di Vinisauf (lib. IV,
c. 4, p. 346), e calcola di duemilasettecento il numero delle
vittime. Roberto Hoveden pretende sieno state cinquemila
(p. 697, 698). Fosse umanità, o avarizia, Filippo Augusto
si piegò a restituire ai suoi prigionieri la libertà, mediante
un riscatto (Giacomo di Vitry, l. I, c. 98, p. 1122).
</p>

<p>
<a id="note610" href="#tag610">610.</a> Boadino, p. 14. Egli cita la sentenza di Baliano e del
principe di Sidon, aggiugnendo: <i>ex illo mundo quasi hominum
paucissimi redierunt.</i> Fra i nomi de' Cristiani periti
sotto le mura di Acri, trovo quelli degl'Inglesi, Ferrers,
conte di Derby (Dugdale, <i>Baronnage</i>, part. I, p. 260), Mowbray
(<i>idem.</i>, p. 124); Mandevil, Fiennes, S. John, Scrope,
Pigot, Talbot ec.
</p>

<p>
<a id="note611" href="#tag611">611.</a> <i>Magnus hic apud eos, interque reges eorum tum virtute,
tum majestate eminens.... summus rerum arbiter</i> (Bohadin,
p. 159). Non sembra che questo Storico abbia conosciuti
i nomi di Filippo o di Riccardo.
</p>

<p>
<a id="note612" href="#tag612">612.</a> <i>Rex Angliae praestrenuus....... rege Gallorum minor
apud eos censebatur, ratione regni atque dignitatis; sed tum
divitiis florentior, tum bellica virtute multo erat celebrior</i>
(Bohadin, p. 161). È lecito ad uno straniero l'ammirare queste
ricchezze; ma i nostri Storici avrebbero potuto raccontare
a Boadino quali angherie, quali funeste depredazioni erano
state usate per ammassarle.
</p>

<p>
<a id="note613" href="#tag613">613.</a> Joinville (p. 17). «<i>Guides-tu que ce soit le roi Richard?</i>»
</p>

<p>
<a id="note614" href="#tag614">614.</a> Egli era nondimeno colpevole di un tal delitto agli occhi
de' Musulmani, i quali attestano che gli assassini confessarono
essere stati inviati dal Re d'Inghilterra (Bohadin p. 225);
mentre la difesa del re è tutta fondata sopra una supposizione
evidentemente assurda (<i>Hist. de l'Acad. des inscript.</i>,
t. XVI, p. 155-163), sopra una pretesa lettera del Capo degli
assassini, lo Sceik, o Vecchio della Montagna, che giustificava
Riccardo, assumendo sopra di sè il biasimo, o il merito di un
tale assassino.
</p>

<p>
<a id="note615" href="#tag615">615.</a> <i>V.</i> gli estremi a cui Saladino era ridotto, e la pia fermezza
dell'animo suo nella descrizione fattane da Boadino
(p. 7-9, 235-236), che aringò egli stesso i difensori di Gerusalemme;
l'atterrimento loro non era pei nemici un mistero
(Giacomo di Vitry, l. I, c. 100, p. 1123, Vinisauf,
l. V, c. 50, p. 399).
</p>

<p>
<a id="note616" href="#tag616">616.</a> Pure a meno che il Sultano o un principe Aiubita non
fosse rimasto entro Gerusalemme, <i>nec Curdi Turcis, nec
Turci Curdis essent obtemperaturi</i> (Boadino p. 237). Qui
lo Storico solleva una falda del velo politico.
</p>

<p>
<a id="note617" href="#tag617">617.</a> Boadino (pag. 237) e lo stesso Goffredo di Vinisauf
(l. VI, c. 1-8, pag. 403-409) attribuiscono allo stesso Riccardo
la ritirata, e Giacomo di Vitry nota che per l'impazienza
di partire <i>in alterum virum mutatus est</i> (pag. 1123).
Nondimeno Joinville, cavalier francese, ne dà colpa alla gelosia
d'Ugo, Duca di Borgogna (p. 116), senza supporre, come
Mattia Paris, che questi si fosse lasciato corrompere dall'oro
di Saladino.
</p>

<p>
<a id="note618" href="#tag618">618.</a> Boadino (p. 184-249) e Abulfeda (p. 51, 52) raccontano
le spedizioni di Giaffa e di Gerusalemme. L'autore
dell'Itinerario, ossia il monaco di S. Albano, non può, in ordine
alle prodezze di Riccardo, aggiungere alcuna cosa al racconto
che di queste ha fatto il Cadì (Vinisauf, l. VI, c. 14-24,
p. 412-421); <i>Hist. major.</i>, p. 137-143. In tutta questa
guerra è singolare un accordo che regna fra i Cristiani ed i
Maomettani, quello cioè di esaltarsi per valore scambievolmente.
</p>

<p>
<a id="note619" href="#tag619">619.</a> <i>V.</i> il progresso delle negoziazioni e delle ostilità in Boadino
(p. 207, 260), che ebbe parte egli stesso nella conclusione
del Trattato. Riccardo manifestò l'animo suo di ritornare
con nuovi eserciti a compire la conquista di Terra Santa,
alla quale minaccia Saladino con un cortese complimento rispose
(Vinisauf, l. VI, c. 28, p. 423).
</p>

<p>
<a id="note620" href="#tag620">620.</a> Fra i racconti che abbiamo di cotesta guerra, il meglio
spiegato trovasi nell'Opera originale di Goffredo di Vinisauf,
<i>Itinerarium regis Anglorum Richardi et aliorum in terram
Hierosolimarum</i>, diviso in sei volumi. Lo stesso racconto trovasi
per esteso nel secondo volume di Gale (<i>Scriptores Hist.
Anglicanae</i>, p. 247-429). Anche Ruggero Hoveden e Mattia
Paris somministrano utili materiali a tale storia: il primo
di essi ne dà a conoscere con molta esattezza lo stato di navigazione
e la disciplina della flotta inglese in que' tempi.
</p>

<p>
<a id="note621" href="#tag621">621.</a> <i>Così Saladino denominava il culto de' Cristiani; nè un
Maomettano era obbligato a distinguere dall'Idolatria la
venerazione che i Cattolici romani prestano alle Immagini
de' Santi. Non mi fermo su questo argomento per averne
già parlato a lungo nelle note precedenti.</i> (Nota di N. N.)
</p>

<p>
<a id="note622" href="#tag622">622.</a> Anche il Vertot (t. I, p. 251) ammette in questa ridicola
favola della indifferenza religiosa di Saladino; di quel
Saladino che fino all'ultimo respiro rigidamente professò l'Islamismo.
</p>

<p>
<a id="note623" href="#tag623">623.</a> <i>V.</i> la genealogia degli Aiubiti in Abulfaragio (<i>Dynast.</i>,
p. 277 ec.), le <i>Tavole</i> del de Guignes, la <i>Art de vérifier
les dates</i>, e la <i>Bibl. orient.</i>
</p>

<p>
<a id="note624" href="#tag624">624.</a> Il Thomassin (<i>Discipline de l'Eglise</i>, t. III, p. 311-374)
ha esaminato partitamente l'origine, gli abusi e le restrizioni
di queste decime. Venne sostenuta per qualche tempo
una opinione che facea le decime di legittimo diritto del
Papa, come la decima del decimo de' Leviti dovuta al gran
Sacerdote, o Pontefice (Selden, sulle Decime: <i>V.</i> le sue Opere,
vol. III, parte II, p. 1083).
</p>

<p>
<a id="note625" href="#tag625">625.</a> <i>Il principale scopo de' Papi, come risulta dalle loro
lettere, fu il togliere a' Maomettani Gerusalemme, ed
il sepolcro di Gesù Cristo.</i> (Nota di N. N.)
</p>

<p>
<a id="note626" href="#tag626">626.</a> V. <i>Gesta Innocentii III</i>, nel Muratori, <i>Script. rerum
ital.</i>, t. III, part. I, p. 486-568.
</p>

<p>
<a id="note627" href="#tag627">627.</a> <i>Le massime affatto erronee dell'Autore protestante in
ordine a questa materia, sono già state confutate nelle precedenti
note.</i> (Nota di N. N.)
</p>

<p>
<a id="note628" href="#tag628">628.</a> <i>V.</i> la quinta Crociata e l'assedio di Damieta in Giacomo
di Vitry (l. III, p. 1125-1149), in Bongars, testimonio
oculare (<i>Gesta Dei</i>), in Bernardo il Tesoriere, contemporaneo
(<i>Script.</i> Muratori, t. VII, p. 825-846, c. 190-207),
in Sanuto, laborioso compilatore (<i>Secreta fidel. crucis</i>, l. II,
parte XI, cap. 4-9); e fra gli Arabi in Abulfaragio (<i>Dinast.</i>,
p. 294) e nella fine dell'Opera del Joinville, pag 533-537,
540-547, ec.
</p>

<p>
<a id="note629" href="#tag629">629.</a> A coloro che presero la Croce contro Manfredi, il Papa
(A. D. 1255) concedè <i>plenissimam peccatorum remissionem.
Fideles mirabantur quod tantum eis promitteret pro sanguine
Christianorum effundendo, quantum pro cruore infidelium
aliquando.</i> (Mattia Paris, pag. 785). Era già un ragionar
molto nel secolo decimoterzo.
</p>

<p>
<a id="note630" href="#tag630">630.</a> Questa semplice idea è conforme al retto sentire del
Mosheim (<i>Inst. Hist. eccl.</i>, p. 332), e alla illuminata filosofia
dell'Hume (<i>Storia d'Inghilterra</i>, v. I, p. 330).
</p>

<p>
<a id="note631" href="#tag631">631.</a> Per rinvenire i materiali di cui la storia della Crociata
di Federico II è composta, vogliono essere consultati Riccardo
di S. Germano nel Muratori (<i>Script. rer. ital.</i> t. VII,
p. 1002-1013) e Mattia Paris (p. 286-291, 300-302, 304).
I più ragionevoli fra i moderni sono Fleury (<i>Hist. eccles.</i>,
t. XVI), Vertot (<i>Chev. de Malte</i>, t. I, l. III), Giannone
(<i>Ist. Civ. di Napoli</i>, t. II, l. XVI) e Muratori (<i>Annali
d'Italia</i>, t. X).
</p>

<p>
<a id="note632" href="#tag632">632.</a> <i>Non della Chiesa, ma della Corte di Roma.</i>
(Nota di N. N.).
</p>

<p>
<a id="note633" href="#tag633">633.</a> Il buon Muratori sa ben che pensare, ma non che dire
a tale proposito; <i>Chino qui il capo ec.</i> (p. 322).
</p>

<p>
<a id="note634" href="#tag634">634.</a> Il clero confuse ad arte la moschea ossia la chiesa del
Tempio col Santo Sepolcro, errore volontario, che ha tratti
in inganno il Vertot e il Muratori.
</p>

<p>
<a id="note635" href="#tag635">635.</a> L'Invasione de' Carizmj, o Corasmini viene narrata da
Mattia Paris p. 546, 547, dal Joinville, da Nangis e dagli
storici Arabi.
</p>

<p>
<a id="note636" href="#tag636">636.</a> Leggete, se ne avete il coraggio, la vita e i miracoli di
S. Luigi, scritti dal confessore della regina Margherita (Joinville,
p. 291-523, ediz. del Louvre).
</p>

<p>
<a id="note637" href="#tag637">637.</a> Egli credea tutto quello che la Santa Madre Chiesa insegnava
(Joinville p. 10); ma dava per avvertimento a Joinville
di non entrare in dispute di religione cogl'Infedeli:
«<i>L'homme lay</i> (diceva egli nel suo vecchio linguaggio),
<i>quand il ot médire de la loi chrestienne, ne doit pas deffendre
la loi chrestienne, ne mais que de l'espée, de quoi
il doit donner parmi le ventre dedens, tant camme elle y
peut entrer</i>» (p. 12).
</p>

<p>
<a id="note638" href="#tag638">638.</a> <i>Non è da dirsi superstizione la premura ch'ebbe
S. Luigi IX di togliere a' Maomettani Gerusalemme.</i>
(Nota di N. N.)
</p>

<p>
<a id="note639" href="#tag639">639.</a> Possedo due edizioni di Joinville, l'una di Parigi dell'anno
1668, utilissima per le unitevi osservazioni del Ducange,
l'altra di Parigi, del Louvre, 1761, preziosa per la
purezza e autenticità del testo, il cui manoscritto è stato recentemente
scoperto. L'ultimo editore afferma che la storia
di S. Luigi fu terminata nell'anno 1309; senza però offerire
su di ciò schiarimenti, nè tampoco mostra sorpresa sull'età
dell'autore che, in tale supposizione, dovrebbe avere oltrepassati
i 90 anni (<i>Pref.</i>, p. XI, <i>Obs.</i> Ducange, p. 17).
</p>

<p>
<a id="note640" href="#tag640">640.</a> <i>Bastava dire, che oggidì per prudenza, per amore
dell'umanità, per riguardo alla Sovranità del Gran Signore
non s'intraprenderebbe la guerra di Palestina; l'entusiasmo
non è sì caldo oggidì, e si ragiona alcun poco.</i>
(Nota di N. N.)
</p>

<p>
<a id="note641" href="#tag641">641.</a> Joinville, p. 32; <i>Extraits arabes</i>, p. 549.
</p>

<p>
<a id="note642" href="#tag642">642.</a> Gli ultimi editori di Joinville hanno arricchito il loro
testo di molte cose meritevoli di erudita curiosità, e tolte dagli
Arabi Macrizi; Abulfeda ec. <i>V.</i> anche Abulfaragio (<i>Dyn.</i>
p. 322-325) che per barbarismo chiama il Re de' Francesi
<i>Redefrans</i>; Mattia Paris (p. 683, 684) ne ha dipinte le folli
gare de' Francesi e degl'Inglesi che a Massura combattettero e
vi trovarono la morte.
</p>

<p>
<a id="note643" href="#tag643">643.</a> Il Savary nelle sue dilettevoli lettere intorno all'Egitto
ne ha presentata una descrizione di Damieta (t. I, lettera XXIII
p. 274-290), e un racconto della Spedizione di Luigi (XXV,
p. 306-350).
</p>

<p>
<a id="note644" href="#tag644">644.</a> Fu chiesto e conceduto pel riscatto di S. Luigi, un milione
di bisantini; ma il Sultano lo ridusse a soli ottocentomila,
la qual somma Joinville calcola equivalente a quattrocentomila
lire francesi de' suoi tempi, e Mattia Paris a centomila marchi
d'argento (Ducange, <i>Dissert.</i> 20 sopra Joinville).
</p>

<p>
<a id="note645" href="#tag645">645.</a> Joinville assicura, con tutta la serietà, il desiderio manifestato
dagli Emiri per eleggersi S. Luigi in loro Sultano, la
quale idea non trovo tanto assurda quanto al Signor di Voltaire,
lo è sembrata (<i>Histoire générale</i>, t. II, p. 386, 387);
i Mammalucchi erano eglino stessi stranieri, ribelli, eguali fra
loro, conoscevano il valore del re di Francia, speravano forse
di convertirlo, e in una tumultuosa assemblea, un tale partito,
che non fu poi accettato, poteva anche essere stato proposto
da qualcuno di quegli Emiri, segretamente propensi al
Cristianesimo.
</p>

<p>
<a id="note646" href="#tag646">646.</a> <i>V.</i> la Storia di questa spedizione negli annali di S. Luigi,
scritti da Guglielmo di Nangis (p. 270-287), e nell'Opera
<i>Extraits arabes</i> (p. 545-555, ediz. di Joinville, del Louvre).
</p>

<p>
<a id="note647" href="#tag647">647.</a> Voltaire, <i>Hist. génér.</i> t. II, p. 391.
</p>

<p>
<a id="note648" href="#tag648">648.</a> La Cronologia delle due dinastie de' Mammalucchi, i Baariti
Turchi o Tartari di Kipsak, e i Borgiti Circassi, trovasi
nel Pocock (<i>Proleg. ad</i> Abulfarage, p. 6-31), e nel De Guignes
(t. I, p. 264, 270). Anche la loro Storia si legge nel
De Guignes, che, fino col principio del secolo XV, ha seguìti
Abulfeda, Macrisi, ec. t. IX, p. 110-328.
</p>

<p>
<a id="note649" href="#tag649">649.</a> Savary, <i>Lettres sur l'Egypte</i>, t. II. lett. XV. p, 189-208.
Dubito grandemente sull'autenticità di una tale copia; però
è vero che il sultano Selim conchiuse un Trattato coi Circassi
o Mammalucchi d'Egitto, lasciando ai medesimi e armi, e ricchezze,
e potere, <i>V. Nouvel Abrégé de l'Histoire ottomane</i>,
composto in Egitto e tradotto dal Signor Digeon (t. I,
p. 55-58, Parigi 1781); monumento di storia nazionale autentico
e di vaghezza non privo.
</p>

<p>
<a id="note650" href="#tag650">650.</a> <i>Si totum quo regnum occuparunt tempus respicias,
praesertim quod fini propius, reperies illud bellis, pugnis,
injuriis ac rapinis refertum</i> (Al-Jannabi, <i>ap.</i> Pocock, p. 31).
Il Regno di Moammed (A. D. 1311-1341) offre una felice
eccezione alle cose di sopra affermate (De Guignes, tom. IV,
p. 208-210).
</p>

<p>
<a id="note651" href="#tag651">651.</a> Or sono ridotti ad ottomila cinquecento; ma il mantenimento
di ciascun Mammalucco porta una spesa di circa cento
luigi, e l'Egitto geme per l'avarizia e la tracotanza di cotesti
stranieri (<i>Voyages de Volney</i>, t. I, p. 89-187).
</p>

<p>
<a id="note652" href="#tag652">652.</a> <i>V.</i> la storia dell'Inghilterra di Carte (v. II, p. 165-175),
e gli originali dai quali è desunta, Tommaso Wikes,
e Walter Hemingfort, (l. III, c. 34-35), <i>Collezione di Gale</i>
(t. II, p. 97, 589-592). Nessuno di questi autori ha inteso
far menzione del pio coraggio dimostrato dalla principessa Eleonora,
nel succhiare la piaga avvelenata del marito e salvargli
la vita, a rischio della propria.
</p>

<p>
<a id="note653" href="#tag653">653.</a> Sanuto (<i>Secret. fidel. crucis</i>, l. III, part. 12, c. 9),
e de Guignes (<i>Hist. des Huns</i>, t. IV, p. 143; desunta dagli
autori Arabi).
</p>

<p>
<a id="note654" href="#tag654">654.</a> Tutte le Cronache di que' tempi ne fanno conoscere lo
splendore della città di Acri (l. VII, c. 144). La più copiosa
e precisa è quella del Villani (l. VII, c. 144). <i>V.</i> anche
Muratori (<i>Script. rer. italiae</i>, t. XIII, p. 337, 338).
</p>

<p>
<a id="note655" href="#tag655">655.</a> <i>V.</i> l'espulsione definitiva de' Franchi in Sanuto (l. III,
part. XII, c. 11-22), Abulfeda, Macrizis, De Guignes (t. IV,
p. 162-164) e Vertot (t. I, l. III, p. 407-428).
</p>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, così come
le grafie alternative (Aiub/Aìub, follia/follìa e simili), correggendo senza annotazione
minimi errori tipografici. Le citazioni
in greco sono state trascritte integralmente, senza apportare alcuna
correzione per eventuali inesattezze ortografiche o grammaticali.
</p>

<p class="covernote">
Copertina creata dal trascrittore e posta nel pubblico dominio.
</p>
</div>

</body>
</html>
